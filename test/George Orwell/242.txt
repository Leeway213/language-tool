อื่นๆคำนี้มีสองความหมายขัดแย้งกันในตัวหากนำไปใช้กับฝ่ายตรงกันข้ามจะหมายถึงนิสัยชอบอ้างอย่างอวดรู้ว่าดำคือขาวโดยขัดแย้งกับข้อเท็จจริงที่เห็นอยู่ทั่วไปแต่เมื่อนำไปใช้กับสมาชิกพรรคจะหมายถึงความเต็มใจด้วยความจงรักภักดีที่จะพูดว่าดำคือขาวเมื่อวินัยพรรคเรียกร้องให้พูดเช่นนี้ก็หมายความว่าต้องสามารถเชื่อว่าดำคือขาวด้วยและยิ่งไปกว่านั้นต้องสามารถรับรู้ว่าตำคือขาวและลืมสนิทว่าเคยเชื่อในทางตรงกันข้ามกรณีเช่นนี้นี่เองที่เรียกร้องให้ต้องเปลี่ยนแปลงอดีตไปเรื่อยไม่สิ้นสุดโดยเป็นไปได้ด้วยระบบความคิดซึ่งโอบล้อมการกระทำทุกอย่างนอกเหนือจากนี้ไว้อย่างแท้จริงและรู้จักกันในคำนิวสปีกว่าคิดสองชั้น
การเปลี่ยนแปลงอดีตเป็นความจำเป็นด้วยเหตุผลสองประการประการหนึ่งเป็นเหตุผลรองและกล่าวได้ว่าเป็นการป้องกันไว้ก่อนเหตุผลรองก็คือการที่สมาชิกพรรคทนต่อสภาพปัจจุบันได้เหมือนที่ชนชั้นกรรมาชีพต้องทนนั้นส่วนหนึ่งเป็นเพราะไม่มีมาตรฐานให้เปรียบเทียบเขาจึงต้องถูกตัดขาดจากอดีตเช่นเดียวกับต้องตัดขาดจากต่างประเทศเพราะเขาจำเป็นต้องเชื่อว่าเขาดีกว่าบรรพบุรุษและมีความสะดวกสบายทางวัตถุระดับปานกลางซึ่งเพิ่มขึ้นเรื่อยๆทว่าอย่างไรก็ดีเหตุผลที่สำคัญกว่ามากในการเปลี่ยนแปลงเรื่องราวในอดีตก็คือความจำเป็นที่จะต้องรักษาความถูกต้องของพรรคไม่เพียงต้องแก้ไขคำปราศรัยสถิติและบันทึกทุกชนิดให้ทันต่อเหตุการณ์อย่างต่อเนื่องเพื่อแสดงให้เห็นว่าการคาดการณ์ของพรรคทุกเรื่องถูกต้องทั้งหมดเท่านั้นแต่ต้องไม่ให้มีการเปลี่ยนแปลงในหลักคำสอนหรือแนวทางทางการเมืองอันเป็นที่รู้กันดีด้วยเพราะการเปลี่ยนแปลงความรู้สึกนึกคิดหรือเปลี่ยนโยบายคือการยอมรับว่าตนเองอ่อนแอตัวอย่างเช่นหากยูเรเซียหรืออีสเตเชีย(แล้วแต่ว่ามหารัฐไหน)เป็นศัตรูในวันนี้ก็ย่อมแสดงว่ามหารัฐนั้นเป็นศัตรูมาตลอดและหากข้อเท็จจริงพูดไปทางอื่นความจริงก็ต้องเปลี่ยนดังนั้นประวัติศาสตร์จึงต้องเขียนใหม่อยู่เรื่อยๆและการปลอมแปลงอดีตวันต่อวันซึ่งดำเนินการโดยกระทรวงความจริงนั้นมีความจำเป็นต่อเสถียรภาพของระบอบการปกครองเท่าๆกับจำเป็นต่องานปราบปรามและงานจารกรรมที่ดำเนินการโดยกระทรวงความรัก
อร่าออร์เวลล์|241
