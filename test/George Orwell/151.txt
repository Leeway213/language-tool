อาการกระเพื่อมขึ้นลงของทรวงอกของทั้งสองก็ช้าลงสู่ระดับปรกติและทั้งคู่ผละจากกันด้วยความอภิรมย์หาสิ่งใดเปรียบปานดวงอาทิตย์ดูจะร้อนแรงยิ่งขึ้นทั้งสองรู้สึกง่วงเขาเอื้อมมือไปคว้าชุดทำงานดึงมาคลุมให้เธอทั้งคู่ผล็อยหลับไปแทบจะในทันทีและหลับไปประมาณครึ่งชั่วโมง
วินสตันตื่นก่อนเขาลุกขึ้นนั่งและมองดูใบหน้าตกกระที่ยังคงหลับสบายหนุนบนฝ่ามือของเธอเองยกเว้นริมฝีปากคุณไม่อาจบอกได้เลยว่าเธอสวยหากมองดูอย่างใกล้ชิดจะเห็นริ้วรอยเส้นหรือสองเส้นรอบดวงตาเธอผมสั้นสีเข้มนั้นหนาและนุ่มเป็นพิเศษเขานึกขึ้นมาได้ว่าเขายังไม่รู้นามสกุลหรือที่อยู่ของเธอเลย
ร่างอ่อนเยาว์และแข็งแรงซึ่งตอนนี้ช่วยตัวเองไม่ได้เลยในยามหลับปลุกความรู้สึกเวทนาสงสารและอยากปกป้องในตัวเขาทว่าความอ่อนโยนอย่างไร้สาเหตุที่เขารู้สึกที่ใต้ต้นเฮเซลสีน้ำตาลแดงขณะนกทรัชส่งเสียงร้องเพลงนั้นยังไม่กลับมาเขาดึงชุดทำงานออกพิจารณาลำตัวขาวเนียนของเธอเขากำลังคิดว่าเมื่อก่อนผู้ชายมองเรือนร่างของหญิงสาวเห็นว่าเป็นสิ่งน่าปรารถนาและเรื่องจะจบแค่นั้นแต่ทุกวันนี้คุณไม่อาจมีความรักอันบริสุทธิ์และตัณหาอันบริสุทธิ์ได้ไม่มีอารมณ์ใดที่บริสุทธิ์เพราะทุกสิ่งทุกอย่างผสานไปด้วยความหวาดกลัวและเกลียดชังอ้อมกอดของคนสองคนคือสมรภูมิจุดสูงสุดคือชัยชนะเป็นการต่อสู้ฟาดฟันกับพรรคเป็นการปฏิบัติในทางการเมือง
150|หนึ่ง-เก้-แปล
