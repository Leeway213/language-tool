|U
ในแต่ละขั้นตอนของการจองจำเขารู้หรือดูเหมือนจะรู้ว่าเขาอยู่ส่วนไหนของอาคารไร้หน้าต่างหลังนี้เป็นไปได้ว่าเพราะความแตกต่างเล็กน้อยของความกดอากาศนั่นเองห้องขังที่ผู้คุมซ้อมเขาอยู่ต่ำลงไปจากระดับพื้นดินห้องที่โอไบรอันพบปะพูดคุยอยู่สูงใกล้หลังคาส่วนสถานที่ที่อยู่ตอนนี้ลึกลงไปใต้ดินหลายเมตรเหมือนจะลึกที่สุดเท่าที่จะลงมาได้
ห้องนี้ใหญ่กว่าห้องขังทั้งหมดที่เขาเคยอยู่แต่เขาแทบไม่ได้สังเกตสภาพแวดล้อมรอบๆสิ่งที่เห็นมีแค่โต๊ะตัวเล็กสองตัวตรงหน้าแต่ละตัวปูด้วยผ้าสักหลาดสีเขียวตัวหนึ่งตั้งห่างจากเขาออกไปแค่หนึ่งหรือสองเมตรส่วนอีกตัวอยู่ห่างออกไปใกล้ประตูเขาถูกตรึงแน่นกับเก้าอี้จนไม่อาจขยับไปทางไหนแม้แต่ศีรษะก็มีแถบอะไรบางอย่างรัดไว้จากทางด้านหลังเพื่อบังคับให้เขามองตรงไปข้างหน้า
เขาอยู่ตามลำพังครู่หนึ่งแล้วประตูก็เปิดออกและโอไบรอันเข้ามา
“ครั้งหนึ่งคุณเคยถามผม”โอไบรอันเอ่ย“ว่าอะไรอยู่ในห้อง101ผมบอกว่าคุณรู้คำตอบดีอยู่แล้วทุกคนรู้สิ่งที่อยู่ในห้อง101คือสิ่งเลวร้ายที่สุดในโลก”
ประตูเปิดออกอีกครั้งผู้คุมคนหนึ่งเข้ามาถืออะไรบางอย่างที่ทำจากตะแกรงลวดมาด้วยเป็นกล่องหรือตะกร้าอะไรสักอย่างผู้คุมวางสิ่งนั้นลงบนโต๊ะตัวที่อยู่ไกลแต่เนื่องจากตำแหน่งที่โอไบรอันยืนอยู่ทำให้วินสตันมองไม่เห็นว่าสิ่งนั้นคืออะไร
“สิ่งเลวร้ายที่สุดในโลก”โอไบรอันกล่าว“แตกต่างกันไปตามแต่ละ
