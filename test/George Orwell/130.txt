1
ขณะนั้นเป็นช่วงสายของเช้าวันหนึ่งวินสตันลุกจากคอกทำงานไปห้องน้ำ
ร่างโดดเดี่ยวร่างหนึ่งกำลังเดินมาทางเขาจากสุดฟากทางเดินยาวเหยียดเปิดไฟสว่างไสวหญิงสาวผมดำนั่นเองสี่วันผ่านมาแล้วนับแต่เย็นวันที่เขาพบเธอนอกร้านขายของสัพเพเหระขณะเธอเดินใกล้เข้ามาเขาเห็นว่าแขนขวาของเธอคล้องแขวนอยู่กับผ้าคล้องคอซึ่งมองไม่เห็นในระยะไกลเพราะเป็นสีเดียวกับเครื่องแบบบางทีเธออาจกระแทกเข้ากับอะไรสักอย่างขณะเหวี่ยงกล้องฉายภาพสะท้อนขนาดใหญ่อันเป็น“เครื่องวางเค้าโครงนวนิยายเครื่องใดเครื่องหนึ่งเป็นอุบัติเหตุที่เกิดขึ้นตามปรกติในกรมบันเทิงคดี
เขาอยู่ห่างจากเธอประมาณสี่เมตรขณะเธอสะดุดล้มคะม้าจนหน้าเกือบฟาดพื้นเสียงร้องแหลมอย่างเจ็บปวดเค้นออกมาจากลำคอเธอต้องล้มลงทางด้านแขนข้างที่บาดเจ็บอยู่แน่ๆวินสตันหยุดเดินทันทีหญิงสาวลุกขึ้นนั่งคุกเข่าสีหน้าซีดเหลืองส่งให้ริมฝีปากเธอแดงเด่นขึ้นกว่าที่เคยดวงตาเธอจับจ้องเขาด้วยสายตาแสดงออกถึงความกลัวมากกว่าจะเจ็บปวด
อารมณ์ปั่นป่วนก่อกวนในหัวใจวินสตันเบื้องหน้าคือศัตรูผู้พยายามจะฆ่าเขาแต่อีกแง่หนึ่งเบื้องหน้านี้คือสิ่งมีชีวิตที่เป็นมนุษย์ผู้หนึ่งซึ่งกำลังเจ็บปวดบางที่อาจเป็นเพราะกระดูกหักสัญชาตญาณทำให้เขาถลาออกไปก่อนเพื่อจะช่วยเธอในชั่วขณะที่เห็นเธอล้มลงทับแขนข้างที่อยู่ในเฝือกนั้นเขารู้สึกเหมือนความเจ็บปวดได้เกิดขึ้นกับร่างกายของเขาเอง
“คุณเจ็บหรือ”เขาเอ่ย“ไม่มีอะไรแค่ที่แขนเดี๋ยวก็หาย”
