ความรู้สึกรุนแรงลุกโพลงขึ้นในใจวินสตันแล้วจางหายไปอีกไม่ใช่ความกลัวเสียทีเดียวแต่เป็นความตื่นเต้นอันไม่อาจแยกแยะเขาหยุดคิดเรื่องสงครามทุกวันนี้เขาไม่อาจเพ่งความสนใจอยู่กับเรื่องใดเรื่องหนึ่งได้นานเกินสองสามชั่วขณะเขายกแก้วขึ้นดื่มรวดเดียวหมดเหล้ายินทำให้เขาสั่นสะท้านและคลื่นเหียนนิดหน่อยเหมือนเช่นเคยเจ้าเครื่องดื่มนี้น่าสยดสยองอยู่แล้วอีกทั้งกลิ่นกานพลูกับขัณฑสกรเองก็น่าสะอิดสะเอียนชวนวิงเวียนในตัวซ้ำยังไม่อาจกลบกลิ่นน้ำมันเอียนๆได้เลยด้วยและที่แย่ที่สุดคือกลิ่นเหล้ายินที่สิงสถิตในตัวเขาทั้งวันทั้งคืนนั้นได้ผสมปนเปในจิตใจเขาจนแยกไม่ออกกับกลิ่นของเจ้าพวก
เขาไม่เคยเอ่ยชื่อเจ้าพวกนั้นแม้แต่ในความคิดตราบเท่าที่เป็นไปได้เขาจะไม่มีวันนึกภาพพวกมันเจ้าพวกนั้นคือสิ่งที่เขารับรู้ได้บ้างไม่ได้บ้างมันโฉบมาใกล้ๆหน้าและส่งกลิ่นติดจมูกขณะที่เหล้ายินพลุ่งพล่านอยู่ในตัวเขาก็เรอออกมาผ่านริมฝีปากม่วงคล้ำเขาอ้วนขึ้นนับแต่ได้รับการปล่อยตัวผิวพรรณมีเลือดฝาดอย่างเดิมอันที่จริงมากกว่าเดิมด้วยซ้ำรูปร่างเขาหนาขึ้นผิวหยาบกร้านบริเวณจมูกและโหนกแก้มแดงปลั่งแม้แต่กระหม่อมล้านโล่งก็เป็นสีชมพูเข้มบริกรนำกระดานหมากรุกและหนังสือพิมพ์เดอะไทมส์ฉบับวันนี้มาให้โดยไม่ต้องขออีกเช่นเคยพร้อมกับเปิดหน้าปัญหาหมากรุกให้ไว้ด้วยและเมื่อเห็นแก้ววินสตันว่างเปล่าก็นำขวดเหล้ายินมาเติมให้อีกโดยไม่จำเป็นต้องขอพนักงานรู้นิสัยวินสตันดีกระดานหมากรุกวางรอเขาเสมอโต๊ะมุมของเขาถูกสำรองไว้ตลอดเวลาแม้สถานที่เต็มเขาก็จะได้นั่งโต๊ะนี้เนื่องจากไม่มีใครอยากให้คนอื่นเห็นว่าตนนั่งใกล้เขาเกินไปเขาไม่เคยใส่ใจนับแก้วในบางครั้งบางคราบริกรก็นำเศษกระดาษสกปรกมาแสดงต่อเขาบอกว่าเป็นใบเก็บเงินแต่เขารู้สึกว่าคนพวกนี้เรียกเก็บเงินต่ำเกินไปเสมอและคงไม่แตกต่างอะไรหากจะเป็นไปในทางตรงกันข้ามทุกวันนี้เขามีเงินมากมายไม่ขาดมือกระทั่งงานที่ทำก็สบายขึ้นซ้ำยังจ่ายค่าตอบแทนสูงกว่างานที่เคยทำมาก
ดนตรีจากโทรภาพเงียบลงมีเสียงพูดเข้ามาแทนวินสตันเงยหน้าขึ้นฟังไม่มีแถลงการณ์จากแนวหน้าเป็นเพียงประกาศสั้นๆจากกระทรวงอุดมสมบูรณ์
จอร์ออร์เวลล์|323
