นาทีที่เขาเกิดความรู้สึกกลับไปสู่ฝันร้ายที่เขาเจอมาครั้งแล้วครั้งเล่าตลอดชั่วชีวิตมันเหมือนกันทุกครั้งเสมอเขายืนอยู่หน้ากำแพงอันมืดมิดและอีกด้านหนึ่งมีบางสิ่งที่สุดจะทานทนบางสิ่งที่น่ากลัวเกินกว่าจะเผชิญในความฝันความรู้สึกส่วนลึกที่สุดมักเป็นการหลอกตัวเองเสมอเพราะเขาไม่รู้ความจริงว่ามีสิ่งใดอยู่เบื้องหลังกำแพงอันมืดมิดเข้าใช้ความพยายามสุดชีวิตราวจะฉีกสมองตัวเองออกเป็นชิ้นๆกระทั่งสามารถลากเจ้าสิ่งสิ่งนั้นออกมาสู่ที่โล่งได้เขามักตื่นขึ้นโดยไม่เคยค้นพบว่าสิ่งนั้นคืออะไรแต่ด้วยเหตุใดเหตุหนึ่งมันเชื่อมโยงกับสิ่งที่จูเลียกำลังพูดเมื่อเขาตัดบทเธอ
“ผมขอโทษ”เขากล่าว“ไม่มีอะไรผมไม่ชอบหนูเท่านั้นเอง”
“อย่ากังวลเลยที่รักเราจะไม่ให้มีสัตว์โสโครกพวกนั้นที่นี่ฉันจะเอาเศษผ้ากระสอบอุดรูไว้ก่อนเราจะออกไปแล้วคราวหน้าที่เรามาฉันจะเอาปูนกับไม้มาปิดรูให้เรียบร้อย
ตอนนี้ความมืดมิดโดยฉับพลันอันเนื่องจากความตื่นตระหนกถูกลืมเลือนไปสักครึ่งหนึ่งแล้วเขาลุกขึ้นนั่งพิงหัวเตียงด้วยความรู้สึกละอายตัวเองนิดๆจูเลียลุกจากเตียงดึงชุดทำงานติดกันของเธอมาสวมแล้วเริ่มธงกาแฟกลิ่นหอมหวนซึ่งลอยกรุ่นขึ้นมาจากหม้อด้ามมีอิทธิพลต่อความรู้สึกมากเหลือเกินและสร้างความตื่นเต้นถึงขนาดทั้งสองต้องปิดหน้าต่างด้วยเกรงว่าคนภายนอกจะได้กลิ่นและเกิดความอยากรู้อยากเห็นขึ้นมาความวิเศษยิ่งไปกว่ารสชาติของกาแฟก็คือสัมผัสนุ่มนวลอันเกิดจากน้ำตาลสิ่งที่วินสตันเกือบจะลืมรสสัมผัสไปแล้วหลังจากกินแต่ขัณฑสกรมานานนับปีด้วยมือข้างหนึ่งล้วงกระเป๋าอีกข้างถือขนมปังทาแยมจูเลียเดินสำรวจดูทั่วห้องมองชั้นหนังสือผ่านๆแสดงความเห็นถึงวิธีการที่ดีที่สุดในการซ่อมโต๊ะขาพับแล้วทิ้งตัวลงบนเก้าอี้นวมขาดๆเพื่อลองดูว่านั่งสบายไหมและตรวจสอบนาฬิกาหน้าปัดตัวเลขสิบสองชั่วโมงที่ไม่น่าสนใจสักนิดด้วยความเพลิดเพลินอย่างอดทนเธอหยิบแก้วทับกระดาษมาที่เตียงเพื่อดูชัดๆในแสงที่สว่างกว่าเขาหยิบมาจากมือเธอด้วยความหลงใหลในความนุ่มนวลและลักษณะราวหยาดฝนของแก้วเหมือนเช่นเคย
จอร์จออร์เวลล์|
169
