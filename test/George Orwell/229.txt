เป็นผลผลิตของความรู้สึกนึกคิดที่คล้ายกับสิ่งที่อยู่ในจิตใจเขาแต่มีพลังมหาศาลกว่ามากเป็นระบบกว่าและไม่มีความกลัวครอบง่าเขาสำเหนียกได้ว่าหนังสือที่ดีที่สุดคือหนังสือที่บอกในสิ่งที่คุณรู้อยู่แล้วเขาเพิ่งพลิกกลับไปบทที่1เมื่อได้ยินเสียงฝีเท้าจูเลียขึ้นบันไดมาและลุกจากเก้าอี้ขึ้นไปรับเธอเธอโยนกระเป๋าเครื่องมือลงบนพื้นแล้วโผเข้าหาอ้อมแขนเขากว่าหนึ่งสัปดาห์แล้วที่ทั้งสองไม่ได้เจอกัน
“ผมได้หนังสือมาแล้ว”เขากล่าวขณะทั้งคู่ผละจากกัน
“โอได้มาแล้วหรือดีจัง”เธอกล่าวอย่างไม่ใส่ใจนักและนั่งคุกเข่าลงข้างเตาน้ำมันแทบจะทันทีเพื่อชงกาแฟ
ทั้งสองไม่กลับสู่ประเด็นกระทั่งเวลาผ่านไปครึ่งชั่วโมงบนเตียงยามพลบค่ำอากาศเย็นพอที่จะดึงผ้าคลุมเตียงขึ้นมาห่มมีเสียงร้องเพลงกับเสียงลากรองเท้าบนพื้นปูหินอันคุ้นเคยดังขึ้นมาจากข้างล่างหญิงร่างกำยำแขนสีน้ำตาลแดงที่วินสตันเห็นอยู่ตรงนั้นในครั้งแรกที่มาที่นี่เกือบจะเป็นถาวรวัตถุตั้งอยู่ที่ลานบ้านแห่งนี้ดูเหมือนไม่มีชั่วโมงใดท่ามกลางแสงสว่างของเวลากลางวันที่นางจะไม่เดินย่ำเท้าไปมาระหว่างอ่างซักผ้ากับราวตากพร้อมกับคาบไม้หนีบผ้าไว้ในปากสลับกับเสียงเพลงอันเปี่ยมชีวิตชีวาจูเลียนอนตะแคงท่าทางใกล้จะหลับเต็มที่ขณะเขาเอื้อมมือหยิบหนังสือที่วางอยู่บนพื้นและลุกขึ้นนั่งพิงหัวเตียง
“เราต้องอ่านหนังสือนี้”เขาเอ่ย“คุณด้วยสมาชิกภราดรภาพทุกคนต้องอ่าน”
“คุณอ่านสิ”เธอกล่าวทั้งที่ตายังหลับ“อ่านดังๆดีที่สุดคุณจะได้อธิบายให้ฉันฟังด้วยเวลาคุณอ่านไป”
เข็มนาฬิกาชี้ที่เลขหกอันหมายถึงสิบแปดนาฬิกาทั้งสองมีเวลาอีกสามหรือสี่ชั่วโมงเขาวางหนังสือบนตักแล้วเริ่มอ่าน
223.|หนึ่ง-เก้-แปc
