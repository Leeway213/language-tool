เล่มนี้เก่าแก่กว่านั้นเขาเห็นมันวางอยู่ที่หน้าต่างโชว์สินค้าของร้านขายของสัพเพเหระร้านเล็กๆรกๆแห่งหนึ่งในย่านสลัมของเมือง(ตอนนี้เขาจำไม่ได้แล้วว่าย่านไหน)และเขาเกิดความปรารถนาที่จะได้เป็นเจ้าของขึ้นมาอย่างแรงกล้าในทันทีสมาชิกพรรคไม่ควรเข้าร้านค้าธรรมดาๆ(ที่เรียกว่า“ร้านค้าเสรี”)แต่ไม่ค่อยมีการรักษากฏเคร่งครัดสักเท่าไรเพราะมีหลายสิ่งหลายอย่างเป็นต้นว่าเชือกผูกรองเท้าหรือใบมีดโกนที่เป็นไปไม่ได้ที่จะหาได้จากที่อื่นตอนนั้นเขาเหลือบมองหัวถนนท้ายถนนอย่างรวดเร็วแล้วรีบผลุบเข้าไปในร้านซื้อสมุดเล่มนี้มาในราคาสองดอลลาร์ห้าสิบเซ็นต์เวลานั้นเขาไม่มีความคิดว่าจะซื้อมาเพื่อจุดประสงค์ใดเป็นพิเศษเขานำสมุดใส่กระเป๋าเอกสารกลับมาบ้านด้วยความรู้สึกผิดแม้จะไม่ได้เขียนสิ่งใดลงไปในนั้นแต่การครอบครองก็มีข้อด่างพร้อยแล้ว
สิ่งที่เขากำลังจะทำคือเริ่มเขียนบันทึกประจำวันไม่ได้เป็นเรื่องผิดกฎหมาย(ไม่มีสิ่งใดผิดกฎหมายเนื่องจากไม่มีกฎหมายอีกต่อไป)แต่ถ้าถูกตรวจพบก็เป็นเหตุผลดิ้นไม่หลุดที่จะทำให้ถูกลงโทษถึงตายหรือไม่ก็ถูกกักกันในค่ายแรงงานอย่างน้อยที่สุดยี่สิบห้าปีวินสตันเสียบหัวปากกาลงกับด้ามแล้วดูดปลายเพื่อลบคราบไขมันปากกาเป็นเครื่องเขียนโบราณไม่ค่อยมีใครใช้แม้แต่ในการลงนามและเขาได้มาด้ามหนึ่งด้วยการลักลอบอย่างยากลำบากเพียงเพราะรู้สึกว่ากระดาษสีครีมสวยๆสมควรเขียนด้วยปากกาจริงๆแทนที่จะขูดขีดด้วยดินสอหมึกจริงๆแล้วเขาไม่เคยเขียนด้วยลายมือนอกจากจดบันทึกสั้นๆเป็นเรื่องปรกติที่จะใช้วิธีสั่งการทุกสิ่งทุกอย่างกับเครื่องเขียนตามคำบอกซึ่งเป็นไปไม่ได้อย่างแน่นอนที่จะใช้กับวัตถุประสงค์ของเขาในเวลานี้เขาจุ่มปากกาลงในน้ำหมึกแล้วชะงักนิดหนึ่งความปั่นป่วนเกิดขึ้นในช่องท้องการจะสร้างร่องรอยไว้บนกระดาษต้องเด็ดเดี่ยวเขาเขียนตัวอักษรตัวเล็กๆขยุกขยิกว่า
4เมษายน1984
26|หuy-เก้า-แปด-สี่
