2.
เขานอนอยู่บนอะไรบางอย่างรู้สึกเหมือนเป็นเตียงในค่ายแต่สูงจากพื้นกว่ามากและถูกตรึงไว้แน่นด้วยวิธีการบางอย่างจนไม่อาจขยับเขยื้อนแสงสว่างที่ดูเหมือนจะเจิดจ้ากว่าปรกติส่องลงมาที่หน้าเขาโอไบรอันยืนอยู่ข้างๆเขมันมองเขาอย่างตั้งใจทางอีกฟากหนึ่งเป็นชายสวมเสื้อคลุมสีขาวถือเข็มฉีดยา
แม้หลังจากเปิดเปลือกตาขึ้นแล้วเขาก็รับรู้สภาวะแวดล้อมได้อย่างค่อยเป็นค่อยไปเท่านั้นเขารู้สึกเหมือนกำลังแหวกว่ายจากโลกที่ผิดแผกเข้ามาในห้องนี้เป็นโลกใต้น้ำลึกลงไปเบื้องล่างเขาอยู่ข้างล่างนั่นนานเท่าไรไม่รู้ได้นับแต่วินาทีที่คนเหล่านั้นจับเขามาเขาก็ไม่ได้เห็นความมืดหรือแสงอาทิตย์อีกเลยนอกจากนี้ความทรงจำของเขาก็ไม่ต่อเนื่องมีบางเวลาที่สติหยุดนิ่งเหมือนตายแม้แต่สติที่มีในยามหลับแล้วเริ่มกลับคืนสภาพใหม่หลังจากช่วงเวลาแห่งความว่างเปล่าแต่ช่วงไร้สตินั้นจะยาวนานเป็นวันเป็นสัปดาห์หรือเพียงไม่กี่วินาทีก็ไม่อาจรู้ได้
ฝันร้ายเริ่มต้นด้วยการฟาดลงมาครั้งแรกที่ข้อศอกจากนั้นวินสตันก็ตระหนักได้ว่าสิ่งที่เกิดขึ้นทั้งหมดเป็นเพียงการสอบสวนขั้นต้นตามปรกติที่นักโทษทุกคนต้องยอมมีอาชญากรรมต่างๆยาวเหยียดเช่นจารกรรมวินาศกรรมและอื่นๆในทำนองเดียวกันที่ทุกคนต้องสารภาพราวกับเป็นเรื่องธรรมดาการสารภาพคือเรื่องของแบบแผนอย่างเป็นทางการแม้ว่าการทรมานจะเป็นของจริงก็ตามเขาจำไม่ได้ว่าถูกซ้อมกี่ครั้งกระหน่ำอย่างต่อเนื่องนานเท่าใดชายในเครื่องแบบห้าหรือหกคนมักเข้ามาจัดการเขาที่เดียวพร้อมกันบางครั้งก็ใช้กำปั้นบางครั้งเป็นกระบองบางครั้งเป็นแท่งเหล็ก
