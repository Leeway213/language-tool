อยู่ที่ไหนสักแห่งกำลังบ่มเพาะแผนการกบฎบางที่อาจเป็นโพ้นทะเลที่ไหนสักแห่งภายใต้การคุ้มครองของผู้สนับสนุนชาวต่างชาติแต่ก็มีข่าวลือเป็นครั้งคราวว่าเขาอาจมีที่หลบซ่อนอยู่ในโอเชียเนียนี่เอง
ม่านตาของวินสตันหลงเขาไม่สามารถมองหน้าโกลด์สไตน์โดยไร้ความเจ็บปวดในความรู้สึกใบหน้าผอมซูบแบบชาวยิวมีผมขาวฟูฟ่องเป็นรัศมีอยู่รอบๆกับเคราแพะหย่อมเล็กๆฉายแววเฉลียวฉลาดและมีบางอย่างดูน่ารังเกียจสื่อออกมาจากข้างในด้วยลักษณะจมูกผอมยาวดูเหมือนคนแก่ไร้ความคิดมีแว่นสายตาเกาะอยู่ตรงปลายคล้ายใบหน้าแกะและน้ำเสียงก็เช่นกันคล้ายเสียงแกะโกลด์สไตน์กำลังสาธยายการโจมตีหลักคำสอนของพรรคด้วยความเคียดแค้นตามปรกติเป็นการโจมตีเกินจริงและบิดเบือนวิปลาสอย่างมากแม้แต่เด็กก็มองออกทะลุปรุโปร่งแต่ก็เป็นเหตุผลเพียงพอที่จะสร้างความรู้สึกตระหนกอย่างยิ่งแก่ผู้คนซึ่งผู้ที่มีระดับมันสมองน้อยนิดอาจถูกครอบงำได้เขากำลังเหยียดหยามพี่เบิ้มกำลังประณามระบอบเผด็จการของพรรคเขากำลังเรียกร้องบทสรุปสันติภาพกับยูเรเซียโดยฉับพลันเขากำลังเป็นตัวแทนเรียกร้องเสรีภาพในการพูดต่อที่สาธารณะเสรีภาพในการพิมพ์เสรีภาพในการชุมนุมเสรีภาพในการคิดเขากำลังร่ำร้องอย่างบ้าคลั่งว่าการปฏิวัติถูกทรยศแล้วทั้งหมดนี้เขาพูดรัวเร็วอันเป็นการล้อเลียนวิธีพูดของผู้กล่าวปราศรัยของพรรคและยังใช้ถ้อยคำภาษานิวสปีกด้วยจริงๆแล้วมากกว่าคำนิวสปีกที่สมาชิกพรรดใช้ตามปรกติในชีวิตจริงเสียอีกตลอดช่วงเวลานี้ด้วยเกรงว่าจะมีใครสงสัยในข้อเท็จจริงของคำคุยโวมดเท็จของโกลด์สไตน์เบื้องหลังศีรษะเขาในจอโทรภาพจึงมีทิวแถวกองทหารยูเรเชียสุดลูกหูลูกตาเดินสวนสนามล้วนเป็นทหารหนุ่มใบหน้าแข็งกร้าวบ่งบอกลักษณะความเป็นชาวเอเชียแถวแล้วแถวเล่าโผล่ขึ้นมาบนหน้าจอแล้วแวบหายไปและมาแทนที่ด้วยแถวอื่นในลักษณะเดียวกันพร้อมกับเสียงตบเท้าเป็นจังหวะด้วยรองเท้าบูตทหารที่ดังขึ้นเป็นเสียงประกอบการแผดเสียงของโกลด์สไตน์
ก่อนหน้าที่กิจกรรมเกลียดชังจะดำเนินไปได้ถึงสามสิบวินาทีเสียงร้องอุทานด้วยความโกรธแค้นอย่างสุดระงับก็ดังขึ้นจากคนครึ่งหนึ่งในห้อง
32|หuy-เก้า-แปด-สี่
