ได้เกินกว่าสองสามบรรทัดเลย
คนทั้งคู่รู้ดีในวิถีที่เป็นอยู่ในใจของวินสตันและจูเลียไม่เคยลืมว่าสิ่งที่กำลังเกิดขึ้นอยู่ขณะนี้ไม่อาจยืนยงมีหลายครั้งที่ความเป็นจริงของความตายอันใกล้เข้ามานั้นชัดเจนเท่าๆกับเตียงที่พวกเขานอนอยู่และทั้งสองจะกอดกันแน่นด้วยความรู้สึกสิ้นหวังราวกับวิญญาณถูกสาปกำลังไขว่คว้าอาหารแห่งความยินดีปรีดาอันโอชะคำสุดท้ายขณะที่นาฬิกากำลังจะตีบอกเวลาสิ้นสุดในอีกห้านาทีทว่าก็มีบางครั้งที่ทั้งสองมีภาพมายาว่านี้ไม่ใช่เพียงความปลอดภัยหากแต่เป็นความมั่นคงยืนนานตราบเท่าที่ทั้งสองอยู่กับความจริงในห้องนี้พวกเขารู้สึกว่าไม่มีภยันตรายใดๆจะมากล้ำกรายการเดินทางมาที่นี่ทั้งยากลำบากและอันตรายแต่ในห้องนี้คือสถานที่ศักดิ์สิทธิ์เช่นเดียวกับเมื่อเวลาที่วินสตันมองเข้าไปในใจกลางแก้วทับกระดาษด้วยความรู้สึกว่าเป็นไปได้ที่จะเข้าไปภายในโลกของผลึกแก้วและทันทีที่อยู่ภายในนั้นเวลาจะไม่อาจเคลื่อนต่อไปอีกบ่อยครั้งที่ทั้งคู่ปล่อยให้ตนเองฝันกลางวันถึงการหลบหนีโชคจะเข้าข้างพวกเขาอย่างไม่มีที่สิ้นสุดและพวกเขาจะคงดำเนินแผนการลักลอบเช่นนี้ต่อไปตลอดชั่วชีวิตที่เหลือแคธรีนจะตายและด้วยกลอุบายอันแยบยลวินสตันกับจูเลียจะได้แต่งงานกันสำเร็จหรือเขาทั้งสองจะฆ่าตัวตายด้วยกันหรือหายตัวไปเปลี่ยนแปลงตัวเองไปจากที่คนอื่นๆรู้จักเรียนรู้ที่จะพูดด้วยสำเนียงของชนชั้นกรรมาชีพหางานทำในโรงงานและไปใช้ชีวิตอยู่แถบถนนที่ห่างไกลที่จะไม่มีใครหาพบทั้งหมดล้วนไร้สาระเขาสองคนรู้ดีในโลกแห่งความเป็นจริงไม่มีการหลบหนีแม้แต่แผนการหนึ่งที่สามารถปฏิบัติได้จริงคือฆ่าตัวตายทั้งสองก็ไม่ได้มีความตั้งใจที่จะทำจริงการซังกะตายอยู่ไปวันแล้ววันเล่าสัปดาห์แล้วสัปดาห์เล่าไขลานปัจจุบันอันไร้อนาคตดูจะเป็นสัญญาณของการไม่อาจเอาชนะเหมือนกับปอดของใครสักคนที่คงสูดลมหายใจเฮือกต่อไปเสมอตราบเท่าที่ยังคงมีอากาศ
มีบางครั้งเช่นกันที่พวกเขาพูดคุยถึงเรื่องการเข้าร่วมการเคลื่อนไหวเพื่อกบฏต่อพรรคแต่ก็คิดไม่ออกว่าจะเริ่มก้าวแรกอย่างไรหากแม้นิยายปรัมปราเรื่องภราดรภาพเป็นความจริงก็ยังคงยากลำบากที่จะหาหนทางเข้า
176
|หนึ่ง-เก้า-แปลง
