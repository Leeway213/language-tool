ในยุคนั้นจริงๆเราได้แต่อ่านจากหนังสือแล้วที่บอกไว้ในหนังสือก็อาจไม่ใช่เรื่องจริงผมอยากฟังความเห็นของคุณต่อเรื่องพวกนี้หนังสือประวัติศาสตร์ต่างก็บอกว่าชีวิตผู้คนก่อนปฏิวัติแตกต่างสิ้นเชิงจากทุกวันนี้มีการกดขี่และความอยุติธรรมอย่างน่าสะพรึงกลัวที่สุดความยากจนก็เลวร้ายเกินกว่าเราจะจินตนาการในลอนดอนนี้กลุ่มมวลชนจำนวนมหาศาลไม่เคยมีพอกินนับแต่เกิดจนตายครึ่งหนึ่งของพวกเขาไม่มีแม้แต่รองเท้าบูตจะใส่ต้องทำงานวันละสิบสองชั่วโมงพวกเขาออกจากโรงเรียนตอนเก้าขวบนอนแออัดกันสิบคนในห้องเดียวในขณะเดียวกันมีคนจำนวนน้อยมากๆแค่ไม่กี่พันคนที่ถูกเรียกว่านายทุนเป็นผู้ร่ำรวยและทรงอำนาจคนพวกนี้เป็นเจ้าของทุกสิ่งทุกอย่างที่พึงเป็นเจ้าของพวกเขาอยู่อาศัยในบ้านหลังใหญ่หรูหราสวยงามพร้อมด้วยคนรับใช้สามสิบคนขับขี่รถยนต์และรถเทียมม้าสี่ตัวพวกเขาดื่มแชมเปญสวมหมวกท็อปแฮต...”
ชายชราหน้าตาแจ่มใสขึ้นมาทันที
“หมวกท็อปแฮด!”แกเอ่ย“ตลกจริงๆที่คุณพูดถึงเรื่องนี้ทำไมไม่รู้เรื่องเดียวกันนี่แวบเข้ามาในหัวฉันเมื่อวานนี้เองฉันแค่คิดขึ้นมาเล่นๆว่าไม่ได้เห็นหมวกท็อปแฮตมาหลายปีแล้วหายไปเลยไอ้หมวกนี้ฉันได้สวมครั้งสุดท้ายในงานฝังศพพี่สะใภ้ตอนนั้นเป็นเอ๋อฉันบอกวันเดือนปีไม่ได้แล้วแต่ต้องเป็นห้าสิบปีก่อนโน้นนั่นแหละแน่นอนฉันมีปัญญาแค่เช่ามาใส่ออกงานเท่านั้นล่ะคุณเข้าใจใช่ไหม”
“ไม่สำคัญเท่าไรหรอกเรื่องหมวกท็อปแฮตน่ะ”วินสตันกล่าวอย่างอดทน“ประเด็นอยู่ที่พวกนายทุนเหล่านี้...คนพวกนี้กับทนายความอีกไม่กี่คนพวกนักบวชและคนอื่นๆที่ขึ้นอยู่กับพวกเขาเป็นเจ้าโลกทุกอย่างมีไว้เพื่อผลประโยชน์ของพวกเขาส่วนพวกคุณ...ประชาชนคนธรรมดาคนงาน...คือทาสพวกเขาทำอะไรคุณก็ได้ตามใจชอบพวกเขาจับพวกคุณลงเรือไปแคนาดาเหมือนฝูงวัวควายนอนกับลูกสาวคุณหากพวกเขาต้องการสั่งโบยด้วยสิ่งที่เรียกว่าแม้เก้าแฉกคุณต้องถอดหมวกแก็ปเมื่อเดินผ่านพวกเขานายทุนทุกคนไปไหนมาไหนต้องมีขี้ข้าตามเป็นพรวนขี้ข้าซึ่ง...”
ชายชราแจ่มใสขึ้นอีกครั้ง
อร่าออร์เวลล์|การ
