น้อยออกไปได้แต่ผมเกรงว่าคุณคงเห็นว่ามันออกจะเทอะทะไปสักหน่อย”
เขายกตะเกียงสูงขึ้นเพื่อให้แสงส่องสว่างทั่วทั้งห้องและภายใต้แสงสลัวอันอบอุ่นสถานที่นี้ดูเชื้อเชิญอย่างประหลาดความคิดแวบผ่านเข้ามาในหัวของวินสตันว่าคงง่ายที่จะเช่าห้องนี้ได้ในราคาไม่กี่ดอลลาร์ต่อสัปดาห์หากเขากล้าเสี่ยงเป็นความคิดบ้าระห่ำไม่มีทางเป็นไปได้ต้องรีบขจัดทิ้งไปทันทีทว่าห้องนี้ปลุกความรู้สึกโหยหาอาลัยให้รำลึกถึงบรรพบุรุษแก่เขาเหมือนเขาแทบจะสัมผัสความรู้สึกของการนั่งอยู่ในห้องแบบนี้ได้จริงๆบนเก้าอี้เท้าแขนข้างเตาผิงที่มีไฟลุกโพลงวางเท้าบนตะแกรงกั้นหน้าเตาและมีกาต้มน้ำวางอยู่บนโครงเหล็กสำหรับวางหม้อสันโดษเต็มที่ปลอดภัยเต็มที่โดยไร้ผู้โดคอยเฝ้ามองไร้เสียงคอยติดตามไร้สำเนียงใตๆนอกจากเสียงร้องของกาต้มน้ำและเสียงติ๊กต่อกอันเป็นมิตรจากนาฬิกา
“ไม่มีโทรภาพ!”เขาอดพึมพำออกมาไม่ได้
“อ้อ”ชายชราเอ่ย“ผมไม่เคยมีของแบบนั้นสักเครื่องเดียวแพงเกินไปและผมไม่เคยรู้สึกว่ามีความจำเป็นแต่อย่างใดดูนั่นสิโต๊ะขาพับได้ตรงมุมห้องโน่นแต่คุณต้องเปลี่ยนบานพับใหม่ถ้าอยากให้มันพับได้”
มีตู้หนังสือหลังเล็กๆตั้งอยู่อีกมุมหนึ่งและวินสตันถูกดึงดูดไปทางนั้นแล้วในตู้ไม่มีอะไรนอกจากเศษขยะการตามล่าและทำลายหนังสือทิ้งดำเนินการเสร็จสิ้นไปแล้วอย่างทั่วถึงทุกหนทุกแห่งไม่เว้นแม้แต่ในย่านกรรมาชนไม่น่าเป็นไปได้ที่สถานที่แห่งใดในโอเชียเนียจะมีหนังสือที่ตีพิมพ์ออกมาก่อนหน้าปี1960ชายชรายังคงถือตะเกียงยืนอยู่เบื้องหน้าภาพภาพหนึ่งในกรอบไม้เนื้อแดงแขวนบนผนังอีกด้านหนึ่งของเตาผิงตรงกันข้ามกับเตียง
“นี่แน่ะถ้าคุณสนใจภาพพิมพ์เก่าๆละก็...”เขาเริ่มเอ่ยอย่างสุภาพ
วินสตันเดินเข้ามาพิจารณาดูภาพเป็นภาพพิมพ์โลหะรูปตึกทรงรีที่มีหน้าต่างเป็นกรอบสี่เหลี่ยมและหอคอยเล็กๆด้านหน้ามีราวระเบียงล้อมรอบตัวอาคารและด้านหลังสุดปรากฏรูปปั้นรูปหนึ่งให้เห็นวินสตันจ้องมองอยู่พักใหญ่ดูคุ้นตาขึ้นมาเลาๆแม้เขาจะจำรูปปั้นนั้นไม่ได้ก็ตาม
“กรอบรูปนี้ตรึงไว้กับผนัง”ชายชรากล่าว“แต่ผมไขสกรูถอดออกให้คุณได้รับรองเลย”
118
หdy-เก้า-แดง
