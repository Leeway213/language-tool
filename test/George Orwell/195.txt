8
พวกเขากระทำแล้วท้ายที่สุดพวกเขาก็ลงมือกระทำ
ห้องที่ทั้งสองยืนอยู่เป็นห้องยาวๆมีแสงไฟนุ่มนวลโทรภาพถูกหรี่ลงจนเป็นเสียงจึมง่าความนุ่มของพรมสีน้ำเงินเข้มสร้างความประทับใจราวเหยียบลงไปบนผืนกำมะหยี่ที่ปลายสุดด้านหนึ่งของห้องโอไบรอันนั่งอยู่ที่โต๊ะภายใต้โคมไฟออกสีเขียวพร้อมด้วยตั้งกระดาษกองโตวางอยู่ข้างๆด้านหนึ่งเขาไม่ใส่ใจที่จะเงยหน้าขึ้นมองเมื่อคนรับใช้พาจูเลียและวินสตันเข้ามา
หัวใจของวินสตันเต้นระทึกอย่างแรงจนเขาไม่แน่ใจว่าตัวเองจะพูดออกไหมพวกเขากระทำแล้วท้ายที่สุดพวกเขาก็ลงมือกระทำเขาคิดออกแค่นี้การมาที่นี่เป็นการกระทำที่หุนหันพลันแล่นมากและโง่เง่าจริงๆที่มาด้วยกันแม้จะมากันคนละเส้นทางและมาเจอกันที่หน้าบันไดที่พักของโอไบรอันก็จริงทว่าเพียงแค่การเดินเข้ามาในสถานที่เช่นนี้ก็จำเป็นต้องใช้ความพยายามควบคุมเส้นประสาทอย่างมากแล้วเป็นโอกาสที่หาได้ยากยิ่งที่ใครจะได้เห็นภายในที่พักอาศัยของสมาชิกพรรคในหรือแม้แต่ล่วงล้ำเข้าไปในย่านที่อยู่ของพวกเขาในเมืองบรรยากาศโดยรวมของอาคารชุดสี่เหลี่ยมขนาดมโหฬารความหรูหราและโอ่อ่ากว้างขวางของทุกสิ่งกลิ่นอันไม่คุ้นเคยของอาหารชั้นเลิศและใบยาสูบชั้นดีลิฟต์เงียบกริบที่เลื่อนขึ้นลงรวดเร็วอย่างเหลือเชื่อคนรับใช้ในเสื้อนอกสีขาวเคลื่อนไหวไปทางโน้นทางนี้อย่างรีบเร่งทุกสิ่งล้วนข่มขวัญให้ใจแป้วแม้เขาจะมีข้ออ้างที่ดีที่จะมาที่นี่เขาก็ยังรู้สึกหลอนในทุกก้าวเดินด้วยกลัวว่ายามในชุดดำจะโผล่ออกมาอย่างฉับพลันจากซอกมุมที่ซ่อนอยู่เพื่อขอดูเอกสารและสั่งให้เขาออกไปอย่างไรก็ดีคนรับใช้ของ
