เธอเลี้ยวเพื่อจะไปจากตรงนั้นแล้วแต่เธอหันมาอย่างหัวเสียและยอมกลับมายังที่ที่เขายืนอยู่เธอชะโงกลงไปจากหน้าผาเพื่อมองตามที่เขาชี้แล้วด้วยซ้ำเขายืนอยู่หลังเธอเล็กน้อยและโอบเอวเธอไว้เพื่อให้เธอยืนได้อย่างมั่นคงในเวลานี้เขานึกขึ้นมาได้ในฉับพลันว่าตอนนั้นเขากับเธออยู่เพียงลำพังแท้ๆไม่มีมนุษย์คนไหนอยู่ในบริเวณนั้นไม่มีใบไม้ไหวไม่มีแม้แต่นกตื่นขึ้นมาสักตัวในพื้นที่เช่นนั้นอันตรายจากไมโครโฟนที่ซ่อนไว้ก็มีน้อยมากทว่าแม้แต่ไมโครโฟนก็อาจจับได้แต่เพียงเสียงเป็นชั่วโมงที่ร้อนที่สุดและน่านอนที่สุดของช่วงเวลาบ่ายดวงอาทิตย์สาดประกายเจิดจ้าลงมาบนเขาทั้งสองเหงื่อผุดตามใบหน้าจนเขารู้สึกคันและความคิดหนึ่งเกิดขึ้นในใจเขา
“ทำไมคุณไม่ผลักเธอลงไปเสียเลยล่ะ"จูเลียเอ่ย“ถ้าเป็นฉันละก็ผลักไปแล้ว”
“ใช่ที่รักคุณผลักแน่ผมก็เหมือนกันถ้าผมเป็นคนคนเดียวกับที่เป็นอยู่ตอนนี้หรือบางทีผมอาจ...ผมไม่แน่ใจ”
“คุณเสียใจไหมที่ไม่ได้ทำ”“เสียใจโดยรวมแล้วผมเสียใจที่ผมไม่ท้า”
วินสตันกับจูเลียนั่งเคียงกันบนพื้นห้องที่เขรอะด้วยฝุ่นเขาดึงเธอเข้ามาใกล้ศีรษะเธอซบอยู่กับไหล่เขากลิ่นหอมชื่นใจจากเรือนผมของเธอกลบกลิ่นมูลนกจนหมดสิ้นเธอยังสาวมากเขาคิดเธอยังมีความคาดหวังในชีวิตเธอไม่เข้าใจว่าการผลักบุคคลที่สร้างความยากลำบากแก่ชีวิตให้ตกหน้าผานั้นแก้ปัญหาอะไรไม่ได้
“จริงๆแล้วมันไม่ได้ทำให้อะไรแตกต่างไปหรอก”เขากล่าว“แล้วทำไมคุณถึงเสียใจล่ะที่ไม่ได้ทำ”
“ก็แค่เพราะผมชอบด้านบวกมากกว่าด้านลบเท่านั้นเองในเกมที่เรากำลังเล่นกันอยู่นี้เราไม่อาจเอาชนะได้ความพ่ายแพ้บางอย่างยังดีกว่าการพ่ายแพ้แบบอื่นๆแค่นั้นเอง”
เขารู้สึกว่าไหล่เธอไหวนิดหนึ่งในทำนองไม่เห็นด้วยเธอมักขัดแย้งกับเขาเสมอเมื่อเขาพูดถึงเรื่องทำนองนี้เธอไม่ยอมรับว่านี่เป็นกฎธรรมชาติที่ปัจเจกชนต้องพ่ายแพ้เสมอใจหนึ่งเธอตระหนักว่าตัวเธอเองมีชะตากรรม
อร่าออร์เวลล์|
159
