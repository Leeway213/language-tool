เล็กน้อยที่สุดเขาไม่แน่ใจว่าเขาจะใช้ใบมีดโกนเมื่อมีโอกาสเป็นธรรมชาติของเขามากกว่าที่จะต้องการมีชีวิตอยู่นาทีต่อนาทียอมรับการมีชีวิตอยู่อีกสิบนาทีแม้แน่ใจว่าจะต้องทุกข์ทรมานในท้ายที่สุดก็ตาม
บางครั้งเขาพยายามนับแผ่นกระเบื้องปูผนังคุกซึ่งควรจะทำได้ง่ายๆแต่เขามักนับพลาดเมื่อถึงจุดใดจุดหนึ่งเสมอบ่อยครั้งที่เขาแปลกใจว่าเขาอยู่ที่ไหนและเวลานั้นเป็นเวลาเท่าไรช่วงไหนของวันในชั่วขณะหนึ่งเขาแน่ใจว่าข้างนอกต้องเป็นเวลากลางวันสว่างโร่แน่ๆและในชั่วขณะต่อมาเขาก็แน่ใจไม่แพ้กันว่าข้างนอกนั้นมืดสนิทในสถานที่แห่งนี้ไม่มีวันปิดไฟเขารู้โดยสัญชาตญาณเป็นสถานที่ที่ไม่มีวันมืดมิดเขารู้เดี๋ยวนี้เองว่าเพราะเหตุใดโอ'ไบรอันจึงรับรู้ความหมายของนัยที่เขาเอ่ยในกระทรวงความรักไม่มีหน้าต่างห้องขังของเขาคงอยู่ในใจกลางอาคารหรืออาจติดกับกำแพงด้านนอกอาจลงไปใต้ดินสิบชั้นหรือเหนือขึ้นไปสามสิบชั้นเขาปล่อยให้จิตใจล่องลอยจากที่หนึ่งไปยังที่หนึ่งพยายามตัดสินด้วยความรู้สึกว่าเขากำลังอยู่บนที่สูงบนอากาศหรือถูกฝังลึกอยู่ใต้ดินกันแน่
เสียงรองเท้าบูตอยู่ด้านนอกประตูโลหะเปิดออกเสียงดังแกรกเจ้าหน้าที่หนุ่มคนหนึ่งแต่งเครื่องแบบพอดีตัวสีดำดูวาววับไปทั้งตัวด้วยหนังขัดเงาใบหน้าซีดเรียบเฉยราวหน้ากากขี้ผึ้งก้าวผ่านประตูเข้ามาอย่างฝั่งผายเขาให้สัญญาณผู้คุมด้านนอกให้นำนักโทษที่คุมตัวอยู่เข้ามาในห้องขังกวีแอมเพิลฟอร์ธเดินโซเซเข้ามาแล้วประตูก็ปิดแกรกลงอีกครั้ง
แอมเพิลฟอร์ธเคลื่อนไหวไปมาอย่างไม่แน่ใจรอบหรือสองรอบจากฟากหนึ่งไปอีกฟากหนึ่งของห้องราวกับคิดว่าจะมีประตูทางออกอีกบานหนึ่งแล้วก็เริ่มเดินกลับไปกลับมาในห้องขังเขายังไม่สังเกตเห็นว่าวินสตันนั่งอยู่ที่นั่นนัยน์ตาวิตกกังวลจ้องมองฝาผนังเหนือศีรษะวินสตันขึ้นไปประมาณหนึ่งเมตรเขาไม่สวมรองเท้านิ้วหัวแม่เท้าใหญ่สกปรกโผล่ออกมาจากรอยขาดของถุงเท้าคงไม่ได้โกนหนวดมาแล้วหลายวันด้วยเคราสั้นๆครั้มเต็มหน้าไปจนถึงโหนกแก้มทำให้เขาเหมือนนักเลงหัวไม้ซึ่งดูแปลกประหลาดเมื่อประกอบกับร่างใหญ่โตแต่อ่อนปวกเปียกและท่าทางเคลื่อนไหวอย่างตื่นกลัว
จอร์จออร์เวลล์|
261
