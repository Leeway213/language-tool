ดังเช่นเคยเสียงนี้กระหน่ำวินสตันสู่ความสิ้นหวังอีกยิ่งไปกว่านั้นเขาตกอยู่ในความหวาดกลัวว่าหากยังยืนกรานในข้อขัดแย้งต่อไปโอไบรอันจะดึงคันโยกหน้าปัดอีกทว่าวินสตันไม่อาจทนเงียบอยู่ได้แม้อ่อนล้าไร้ข้อโต้แย้งและไม่มีสิ่งใดสนับสนุนนอกจากความพรั่นพรึงไม่กล้าต่อปากต่อค้าในสิ่งที่โอไบรอันพูดทว่าเขาก็โต้กลับ
“ผมไม่รู้ผมไม่สนยังไงเสียคุณต้องล้มเหลวจนได้จะมีบางอย่างที่ทำให้คุณพ่ายแพ้ชีวิตจะทำให้คุณพ่ายแพ้”
“พวกเราควบคุมชีวิตวินสตันทุกลำดับชั้นเลยทีเดียวคุณกำลังจินตนาการสินะว่ามีบางสิ่งที่เรียกว่าธรรมชาติมนุษย์ซึ่งจะถูกกระตุ้นให้โกรธเกรี้ยวด้วยสิ่งที่พวกเรากระทำและหันมาต่อต้านเราแต่พวกเรานี่แหละสร้างธรรมชาติมนุษย์มนุษย์ดัดแปลงได้ง่ายดายไร้ขีดจำกัดหรือคุณอาจกลับสู่ความคิดเก่าๆของคุณว่ากรรมาชนหรือทาสจะลุกขึ้นมาโค่นล้มพวกเราเอาความคิดนี้ออกจากหัวได้เลยคนพวกนั้นสิ้นหวังเหมือนสัตว์ดีๆนี่เองมนุษยชาติคือพรรคพวกอื่นอยู่ภายนอกไม่เกี่ยวข้อง
“ผมไม่สนหรอกในท้ายที่สุดพวกเขาจะปราบพวกคุณอยู่หมัดไม่ช้าก็เร็วพวกเขาจะได้เห็นพวกคุณในสิ่งที่พวกคุณเป็นแล้วฉีกพวกคุณเป็นชิ้นๆ”
“คุณเห็นหลักฐานอะไรหรือที่พิสูจน์ว่าจะเกิดเหตุการณ์อย่างนั้นหรือมีเหตุผลอะไรที่บอกว่ามันควรจะเกิด”
“ไม่มีผมเชื่ออย่างนั้นผมรู้ว่าคุณต้องล้มเหลวต้องมีบางอย่างในจักรวาลผมไม่รู้หรอกว่าคืออะไรอาจเป็นวิญญาณหรือหลักการบางอย่างที่คุณไม่มีวันเอาชนะได้”
“คุณเชื่อในพระเจ้าหรือวินสตัน”
“ถ้าอย่างนั้นอะไรเล่าหลักการที่ว่าที่จะทำให้พวกเราพ่ายแพ้”“ผมไม่รู้วิญญาณความเป็นมนุษยชนกระมัง”“และคุณคิดว่าตัวเองเป็นมนุษย์ไหม”
จอร์ออร์เวลล์|303
