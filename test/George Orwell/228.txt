ของทุกประเทศแม้จะนึกถึงผลประโยชน์อันนำไปสู่การจำกัดขอบเขตการทำลายล้างของสงครามร่วมกันแต่ก็ทำการสู้รบกับอีกฝ่ายและผู้ชนะมักปล้นสะดมฝ่ายผู้ปราชัยเสมอส่วนในยุคของพวกเราผู้ปกครองไม่ทำการสู้รบซึ่งกันและกันเลยแม้แต่น้อยสงครามเกิดจากการขับเคี่ยวพลเมืองของตนโดยแต่ละกลุ่มผู้ปกครองและวัตถุประสงค์ของสงครามไม่ใช่เพื่อยึดครองหรือป้องกันดินแดนแต่เพื่อรักษาโครงสร้างสังคมให้คงอยู่อย่างครบถ้วนดังนั้นคำว่า“สงคราม”เองจึงสื่อความหมายที่ผิดบางทีที่ถูกต้องควรพูดว่าด้วยการกลายสภาพเป็นภาวะต่อเนื่องยืดเยื้อไม่มีสิ้นสุดสงครามจึงไม่มีอยู่จริงแรงกดดันเฉพาะแบบที่สงครามกระทำต่อมนุษยชาติในช่วงระหว่างยุคหินใหม่จนถึงต้นศตวรรษที่ยี่สิบได้อันตรธานไปและถูกแทนที่ด้วยสิ่งที่ค่อนข้างแตกต่างทั้งนี้ผลกระทบจะเหมือนกันมากหากแทนที่มหารัฐทั้งสามจะสู้รบกันแต่หันมาทำข้อตกลงที่จะดำรงอยู่ด้วยสันติภาพตลอดชั่วกัลปาวสานโดยแต่ละฝ่ายจะไม่ถูกล่วงล้ำอาณาเขตสำหรับในกรณีเช่นนี้แต่ละฝ่ายจะยังคงดำรงไว้ซึ่งจักรวาลของตนที่ไม่ขึ้นกับใครเป็นอิสระตลอดกาลจากอิทธิพลครอบง้าของอันตรายภายนอกสันติสุขอันถาวรอย่างแท้จริงควรจะเป็นไปได้เช่นเดียวกับสงครามอันคงทนถาวรแม้ว่าสมาชิกพรรคส่วนใหญ่ซึ่งเป็นคนจำนวนมากจะเข้าใจสิ่งนี้เพียงในความรู้สึกตื้นๆหากแต่นี่คือความหมายในเนื้อแท้ของคำขวัญพรรคที่ว่าสงครามคือสันติภาพ
วินสตันหยุดอ่านชั่วครู่หนึ่งเสียงระเบิดหัวจรวดดังขึ้นราวฟ้าผ่าณที่ไหนสักแห่งไกลออกไปความรู้สึกผาสุกของการได้อยู่เพียงลำพังกับหนังสือต้องห้ามในห้องที่ไม่มีโทรภาพไม่ได้หมดไปแม้แต่น้อยความสันโดษและปลอดภัยเป็นความรู้สึกทางกายภาพผสมผสานกับความเหนื่อยอ่อนของร่างกายความอ่อนนุ่มของเก้าอี้สัมผัสของสายลมอ่อนๆจากหน้าต่างที่พัดเข้ามาได้แก้มเขาหนังสือเล่มนี้มีเสน่ห์ต่อเขาหรือให้ตรงกว่านั้นคือให้ความเชื่อมั่นแก่เขาในความรู้สึกหนังสือไม่ได้บอกอะไรใหม่แก่เขาแต่นั่นแหละเป็นส่วนที่น่าสนใจมันพูดในสิ่งที่เขาอยากพูดหากเป็นไปได้ที่เขาจะเรียบเรียงความคิดซึ่งกระจัดกระจายให้เป็นระเบียบได้มัน
จอร์ออร์เวลล์|227
