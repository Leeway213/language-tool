7
วินสตันตื่นขึ้นมาพร้อมด้วยน้ำตานองสองตาจูเลียสะลึมสะลือพลิกตัวมาหาเขาพร้อมกับพึมพำบางอย่างคล้ายๆว่า“เป็นอะไรหรือ”
“ผมฝัน”เขาเริ่มแล้วหยุดชะงักมันซับซ้อนเกินกว่าจะเรียบเรียงเป็นคำพูดมีทั้งที่เป็นความฝันและทั้งความทรงจำที่เชื่อมโยงกับความฝันนั้นซึ่งว่ายวนอยู่ในจิตใจเขาหลายวินาทีหลังจากรู้สึกตัวตื่น
เขาหลับตาเอนกายกลับลงไปนอนยังคงชื่นฉ่ำกับบรรยากาศของความฝันเป็นความฝันอันโชติช่วงไพศาลซึ่งดูเหมือนชีวิตเขาทั้งชีวิตได้ทอดยาวออกไปเบื้องหน้าราวกับภาพภูมิทัศน์ของเวลาเย็นหลังฝนในฤดูร้อนทั้งหมดปรากฏขึ้นภายในแก้วทับกระดาษแต่ผิวหน้าของแก้วคือโค้งครอบของท้องฟ้าและภายในโค้งทุกสิ่งทุกอย่างท่วมท้นไปด้วยแสงสว่างอันนุ่มนวลกระจ่างใสสามารถมองออกไปได้ไกลไม่มีที่สิ้นสุดในความฝันมักหยั่งได้ชัดเจนถึงความรู้สึกที่ประกอบด้วยการโอบกอดของอ้อมแขนจากแม่ของเขาและเกิดขึ้นอีกครั้งในสามสิบปีหลังจากนั้นโดยหญิงชาวยิวที่เขาเห็นในภาพยนตร์ข่าวผู้พยายามปกป้องเด็กชายตัวน้อยจากกระสุนก่อนที่เฮลิคอปเตอร์จะระเบิดทั้งคู่แหลกเป็นชิ้นเล็กชิ้นน้อย
“คุณรู้ไหม...”เขาเอ่ย“กระทั่งนาทีนี้ผมก็ยังเชื่อว่าผมฆ่าแม่ตัวเอง”“ทำไมคุณถึงฆ่าท่านล่ะ”จูเลียกล่าวทั้งที่ยังไม่ตื่นดี“ผมไม่ได้ฆ่าท่านไม่ใช่ทางรูปธรรม”
ในฝันเขาจำสายตาที่เหลือบมองแม่ครั้งสุดท้ายได้ดีและในสองสามนาทีแรกที่ตื่นขึ้นกลุ่มเหตุการณ์เล็กๆที่แวดล้อมกลับคืนมาทั้งหมดเป็น
