ทั้งสองอยู่ห่างกันสักสองสามเมตรตอนที่เขาเห็นซีกหน้าด้านซ้ายของชายคนนั้นเกิดอาการชักกระตุกขึ้นมาฉับพลันและเกิดอีกเมื่อทั้งสองเดินสวนกันเป็นเพียงการกระตุกอาการสั่นรวดเร็วราวการกดชัตเตอร์กล้องถ่ายรูปแต่เห็นชัดว่านั่นกลายเป็นนิสัยเขาจำความคิดของเขาในเวลานั้นได้เขาคิดว่าปีศาจน่าเวทนาตนนั้นหมดสิ้นแล้วและสิ่งที่น่าตระหนกก็คือค่อนข้างเป็นไปได้ว่าการกระทำนั้นเกิดขึ้นโดยไม่รู้ตัวอันตรายร้ายแรงที่สุดของสภาวการณ์ทั้งมวลคือการพูตออกมาเวลาหลับและเท่าที่เห็นไม่มีทางป้องกันการกระทำนี้ได้เลย
เขาสูดลมหายใจแล้วเขียนต่อไป
ฉันเดินไปกับเธอผ่านเข้าประตูตัดสนามหลังบ้านเข้าไปในห้องครัวชั้นใต้ดินมีเตียงตั้งอยู่ชิดผนังและมีตะเกียงตั้งบนโต๊ะหรี่จนเปลวไฟโผล่ขึ้นมานิดเดียวเธอ..
ฟันเขาขบกันเขาอยากจะบ้วนน้ำลายที่เอ่อขึ้นมานึกถึงผู้หญิงในครัวชั้นใต้ดินคนนั้นไปพร้อมๆกับนึกถึงแคธรีนภรรยาเขาวินสตันแต่งงานแล้วจะอย่างไรก็ตามเรียกว่าเคยแต่งงานบางทีเขาอาจยังอยู่ในสถานภาพแต่งงานเพราะเท่าที่เขารู้ภรรยาเขายังไม่ตายดูเหมือนเวลานั้นเขาได้สูดลมหายใจเข้าอีกครั้งและได้กลิ่นอับๆอ้าวๆของห้องครัวชั้นใต้ดินเป็นกลิ่นผสมปนเประหว่างกลิ่นแมลงกับกลิ่นเสื้อผ้าสกปรกและกลิ่นน้ำหอมราคาถูกฉุนอย่างเลวร้ายแต่กระนั้นก็เย้ายวนใจเพราะไม่มีผู้หญิงพรรคคนใดใช้น้ำหอมหรือบังอาจคิดทำเช่นนั้นกรรมาชนเท่านั้นที่ใช้น้ำหอมในใจเขารู้สึกว่ากลิ่นของมันผสมกลมกลืนกับการผิดประเวณีได้เป็นอย่างดี
เมื่อครั้งที่เขาไปกับผู้หญิงคนนั้นนั่นเป็นการล่วงละเมิดครั้งแรกในช่วงสองปีหรือราวๆนั้นการคบค้ากับโสเภณีเป็นสิ่งต้องห้ามอย่างแน่นอนแต่ก็เป็นหนึ่งในกฎที่คุณอาจหาญพอจะฝ่าฝืนได้บ้างในบางโอกาสเป็นอันตรายแต่ไม่ใช่เรื่องคอขาดบาดตายการถูกจับพร้อมโสเภณีอาจหมายถึงโทษห้าปีในค่ายกักกันแรงงานไม่มากไปกว่านั้นหากคุณไม่ได้ทำผิดข้อหาอื่นและง่ายพอที่คุณจะหลบเลี่ยงการถูกจับจากการกระทำนั้นย่านคนจน
อร่าออร์เวลล์|85
