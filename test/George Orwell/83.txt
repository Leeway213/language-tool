ในชั่วขณะนั้นนั่นเองที่เขาถูกกระชากออกจากภวังค์ด้วยการกระตุกอย่างแรงหญิงสาวโต๊ะถัดไปเอี้ยวตัวมาและกำลังมองเขาสาวผมดำนั่นเองเธอมองเขาเพียงชำเลืองด้วยหางตาแต่ด้วยความสนใจใคร่รู้อย่างแรงกล้าทว่าทันทีที่สบสายตาเขาเธอก็มองไปทางอื่น
เหงื่อเริ่มผุดออกมาตามกระดูกสันหลังวินสตันความหวาดหวั่นพรั่นพรึงแล่นแปลบปลาบตลอดร่างแล้วหายไปแทบจะในทันทีแต่ก็ทิ้งความหงุดหงิดกวนใจไว้เบื้องหลังทำไมเธอจึงคอยเฝ้าดูเขาทำไมจึงเฝ้าติดตามเขาไปทุกแห่งหนเสียดายที่เขาจำไม่ได้ว่าเธออยู่ที่โต๊ะนั้นก่อนแล้วตอนที่เขาเข้ามาหรือเพิ่งมาภายหลังแต่ไม่ว่าอย่างไรก็ตามเมื่อวานนี้ระหว่างกิจกรรมเกลียดชังสองนาทีเธอมานั่งตรงกับด้านหลังเขาพอดีทั้งที่ไม่จำเป็นต้องทำเช่นนั้นค่อนข้างมีแนวโน้มว่าวัตถุประสงค์ที่แท้จริงของเธอคือคอยฟังเขาให้แน่ใจว่าเขาตะโกนเสียงดังพอ
ความคิดก่อนหน้านี้หวนกลับมาสู่เขาอีกบางทีเธออาจไม่ได้เป็นสมาชิกหน่วยตำรวจความคิดจริงๆเขามั่นใจขึ้นมาว่าเธอเป็นสายลับสมัครเล่นซึ่งอันตรายที่สุดกว่าสิ่งใดเขาไม่รู้ว่านานแค่ไหนแล้วที่เธอจับตามองเขาบางทีอาจนานถึงห้านาทีก็เป็นได้และเป็นไปได้ด้วยว่าลักษณะท่าทางเขาไม่ได้อยู่ภายใต้การควบคุมอย่างสมบูรณ์เป็นอันตรายร้ายแรงทีเดียวหากคุณปล่อยให้ความคิดโลดแล่นไปไกลขณะอยู่ในสถานที่สาธารณะหรือในขอบข่ายของโทรภาพสิ่งใดก็ตามแม้เล็กน้อยที่สุดก็อาจเผยตัวตนคุณได้การกระตุกของเส้นประสาทอาการขาดสติจากความวิตกกังวลนิสัยชอบพูดพึมพำกับตัวเองสิ่งใดก็ตามที่ส่งผลให้เกิดข้อสังเกตในความผิดปรกติหรือมีบางสิ่งบางอย่างซ่อนเร้นในกรณีใดก็ตามที่มีการแสดงออกทางสีหน้าอย่างไม่เหมาะสม(ตัวอย่างเช่นไม่แสดงออกถึงความเลื่อมใสศรัทธาเมื่อมีการประกาศชัยชนะ)ก็เป็นความผิดต้องโทษมีแม้กระทั่งคำศัพท์ในภาษานิวสปีกซึ่งการกระทำเช่นนี้เรียกว่าอาชญากรรมสีหน้า
82|หuy-เก้า-แปลง
