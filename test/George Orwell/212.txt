บทที่1
อวิชชาคือพลังอำนาจ
ตลอดช่วงเวลาที่มีการบันทึกไว้และเป็นไปได้ว่านับตั้งแต่สิ้นยุคหินใหม่เป็นต้นมามีประชาชนอยู่สามประเภทบนโลกใบนี้อันได้แก่ชนชั้นสูงชนชั้นกลางและชนชั้นต่ำคนเหล่านี้ถูกแยกย่อยลงไปโดยหลากหลายวิธีมีชื่อเรียกแตกต่างกันนับไม่ถ้วนและมีจำนวนที่สัมพันธ์กันทัศนคติที่มีต่อกันและกันของคนเหล่านี้ผันแปรจากยุคสู่ยุคแต่โครงสร้างสำคัญทางสังคมไม่เคยเปลี่ยนแม้แต่หลังจากเหตุกลียุคครั้งใหญ่และหลังจากความเปลี่ยนแปลงที่ดูเหมือนไม่อาจย้อนคืนแบบแผนเก่าๆก็มักย้อนกลับมาซ้ำเดิมเสมอเช่นเดียวกับไจโรสโคปที่หมุนเวียนคืนสู่สมดุลทุกครั้งไม่ว่าจะถูก
ผลักไปไกลเพียงไรในทิศทางใดก็ตาม
จุดมุ่งหมายของกลุ่มชนทั้งสามนี้มิอาจร่วมกันได้โดยสิ้นเชิง
วินสตันหยุดอ่านเหตุผลหลักก็เพื่อซาบซึ้งกับข้อเท็จจริงที่เขากำลังอ่านด้วยความสะดวกสบายและปลอดภัยเขาอยู่เพียงลำพังไม่มีโทรภาพไม่มีคนแอบฟังที่รูกุญแจไม่มีแรงกระตุ้นเส้นประสาทให้ต้องชำเลืองมองหลังหรือใช้มือป้องหน้าหนังสือลมฤดูร้อนหอมหวานพัดผ่านได้แก้มเขาเสียงเด็กๆตะโกนแว่วจากที่ไหนสักแห่งไกลออกไปล่องลอยมาตามลมในห้องไม่มีเสียงใดนอกจากเสียงนาฬิกาที่ดังเท่าเสียงแมลงเขาฝังตัวลงในเก้าอี้นวมพาดเท้าไว้บนเหล็กกั้นหน้าเตาผิงนี่คือความผาสุกนี่คือนิรันดร์และนั่นทำให้วินสตันพลิกไปหน้าอื่นเช่นเดียวกับที่ใครๆชอบทำกับหนังสือที่รู้ดีว่าในที่สุดเขาจะกลับมาอ่านและอ่านซ้ำทุกถ้อยคำในบางครั้งเขาเจอบทที่3จึงอ่านต่อไป
จอร์ออร์เวลล์|211
