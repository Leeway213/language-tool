ผู้หญิงคนหนึ่งจากที่นั่งในชั้นกรรมาชนเริ่มตะโกนขึ้นมาเสียงดังอย่างหัวเสียว่าพวกเขาไม่ควรนำหนังเรื่องนี้มาฉายไม่ควรฉายต่อหน้าเด็กๆพวกเขาทำไม่ถูกไม่ควรฉายต่อหน้าเด็กๆไม่ควรกระทั่งตำรวจมาถึงตัวเธอจับเธอออกไปฉันคาดว่าจะไม่มีอะไรเกิดขึ้นกับเธอไม่มีใครสนใจคำพูดของกรรมาชนปฏิกิริยาของกรรมาชนธรรมดาๆพวกเขาไม่เคยสนใจ
วินสตันหยุดเขียนส่วนหนึ่งเป็นเพราะเขารู้สึกปวดเมื่อยจากอาการเป็นตะคริวเขาไม่รู้ว่าสิ่งใดทำให้เขาพรั่งพรูกระแสความไร้สาระเหล่านี้ออกมาทว่าที่น่าประหลาดคือขณะเขากำลังทำเช่นนั้นความทรงจำที่ต่างออกไปโดยสิ้นเชิงก็กระจ่างชัดขึ้นมาในจิตใจถึงจุดที่เขาแทบจะรู้สึกได้ว่ามันชัดพอที่จะเขียนลงไปเลยทีเดียวตอนนี้เขาคิดออกแล้วว่าเป็นเพราะอีกเหตุการณ์หนึ่งที่ทำให้เขาตัดสินใจในฉับพลันที่จะกลับบ้านและเริ่มเขียนบันทึกในวันนี้
เหตุการณ์นี้เกิดขึ้นที่กระทรวงในช่วงเช้าหากจะสามารถกล่าวถึงบางสิ่งที่คลุมเครืออย่างยิ่งได้ว่ามันเกิดขึ้นจริงๆ
เป็นเวลาเกือบสิบหนึ่งศูนย์ศูนย์ในกรมบันทึกที่วินสตันทำงานพวกเขาลากเก้าอี้ออกมาจากคอกสี่เหลี่ยมที่นั่งทำงานและวางรวมเป็นกลุ่มที่กลางห้องโถงตรงกันข้ามกับโทรภาพขนาดใหญ่เพื่อเตรียมตัวสำหรับกิจกรรมเกลียดชังสองนาทีวินสตันเพิ่งได้ที่ที่หนึ่งตรงแถวกลางตอนที่คนสองคนซึ่งเขาเคยเห็นหน้าแต่ไม่เคยพูดด้วยเข้ามาในห้องโดยไม่คาดคิดหนึ่งในนั้นคือหญิงสาวที่เดินสวนกันบ่อยๆตรงระเบียงทางเดินเขาไม่รู้ชื่อเธอแต่รู้ว่าเธอทำงานในกรมบันเทิงคดีเขาสันนิษฐานเช่นนั้นเพราะเคยเห็นมือเธอเปื้อนน้ำมันและถือประแจเธอคงทำงานซ่อมเครื่องเขียนนวนิยายเครื่องใดเครื่องหนึ่งเธอเป็นหญิงสาวท่าทางห้าวอายุประมาณยี่สิบเจ็ดผมดกดำใบหน้าตกกระและเคลื่อนไหวปราดเปรียวแบบนักกีฬามีสายคาดสีเลือดหมูเส้นเล็กๆแสดงสัญลักษณ์สันนิบาตเยาวชนต่อต้านกามารมณ์คาดพันอยู่ที่เอวชุดติดกันของเธอหลายรอบและแน่นพอที่จะส่งให้เห็นทรวดทรงสะโพก
จอร์ออร์เวลล์|29
