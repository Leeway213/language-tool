แค่นั้นแต่ก็เป็นสถานการณ์ที่น่าจดจำตราตรึงในความโดดเดี่ยวปิดตายที่ใครคนหนึ่งต้องดำรงชีวิตอยู่ในนั้น
วินสดันปลุกตนเองและลุกขึ้นนั่งตัวตรงเขาเรอออกมาเหล้ายินไล่ลมขึ้นมาจากกระเพาะ
ดวงตาเขาเพ่งไปที่หน้ากระดาษอีกครั้งเขาพบว่าในขณะที่เขานั่งครุ่นคิดอย่างสิ้นหวังนั้นเขาได้เขียนบันทึกไปด้วยราวกับเป็นปฏิกิริยาอัตโนมัติและไม่ได้เขียนด้วยลายมือขยุกขยิกตัวเล็กๆที่ดูแล้วน่าอึดอัดเหมือนก่อนหน้านี้ปากกาของเขาลื่นไหลไปบนกระดาษเรียบเนียนด้วยความปรารถนาที่ไม่อาจหยุดยั้งปรากฏเป็นอักษรตัวบรรจงตัวใหญ่
พี่เบิ้มจงพินาศพี่เบิ้มจงพินาศพี่เบิ้มจงพินาศพี่เบิ้มจงพินาศพี่เบิ้มจงพินาศ
ซ้ำแล้วซ้ำอีกเต็มครึ่งหน้ากระดาษ
เขาไม่อาจข่มความรู้สึกกลัวที่วูบขึ้นมาไร้สาระการเขียนถ้อยคำเหล่านี้ไม่ได้เป็นอันตรายมากไปกว่าการเริ่มต้นเขียนบันทึกประจำวันหรอกแต่ชั่วขณะหนึ่งเขาก็อยากจะฉีกหน้ากระดาษที่เขียนนั้นทิ้งและล้มเลิกการกระทำเสี่ยงๆทั้งหมด
อย่างไรก็ตามเขาไม่ได้ฉีกเพราะรู้ว่าไม่มีประโยชน์ไม่ว่าเขาจะเขียนว่าพี่เบิ้มจงพินาศหรือหลีกเลี่ยงที่จะไม่เขียนก็ไม่ต่างกันไม่ว่าเขาจะเขียนบันทึกประจำวันต่อไปหรือไม่เขียนแล้วก็ไม่ต่างกันตำรวจความคิดจับกุมเขาได้เหมือนกันเขากระทำความผิดไปแล้วนั่นแปลว่าจะเขายังคงทำต่อไปแม้ว่าเขาจะไม่จดปากกาไปบนกระดาษอันเป็นอาชญากรรมร้ายแรง
33|หuy-เก้า-แปด
