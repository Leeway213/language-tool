2
ขณะจับลูกบิดประตูวินสตันเห็นว่าตัวเองเปิดสมุดทิ้งไว้บนโต๊ะมีคำว่าพี่เบิ้มจงพินาศเขียนเต็มไปหมดด้วยตัวอักษรตัวใหญ่พอที่จะอ่านออกจากอีกฟากหนึ่งของห้องเป็นความโง่เง่าอย่างนึกไม่ถึงที่ทำแบบนี้แต่ถึงแม้จะอยู่ในอาการหวาดกลัวเขาก็รู้แก่ใจดีว่าเป็นเพราะเขาไม่อยากให้หน้ากระดาษสีครีมเปรอะเปื้อนน้ำหมึกหากเขาปิดสมุดทั้งที่หมึกยังไม่แห้ง
เขาสูดลมหายใจแล้วเปิดประตูทันใดนั้นคลื่นอันอบอุ่นแห่งความโล่งอกก็พัดวูบผ่านตัวเขาหญิงซูบซีดท่าทางเศร้าหมองคนหนึ่งเรือนผมลีบลู่และใบหน้าเต็มไปด้วยริ้วรอยยืนอยู่ข้างนอก
“โอสหาย”เธอเริ่มขึ้นเบาๆด้วยน้ำเสียงละห้อยโหย“ฉันคิดว่าฉันได้ยินเสียงคุณเข้ามาแล้วคุณคิดว่าคุณพอจะเข้ามาดูอ่างล้างจานที่ห้องครัวของฉันหน่อยได้ไหมมันตันและ.เอ้อ...”
นางคือคุณนายพาร์สันส์ภรรยาเพื่อนบ้านที่อยู่ชั้นเดียวกัน(“คุณนายเป็นคำที่ไม่เป็นที่ยอมรับของพรรคคุณควรเรียกทุกคนว่า“สหาย”แต่กับผู้หญิงบางคนเราจะใช้คำนี้เองโดยสัญชาตญาณ)นางเป็นผู้หญิงอายุราวสามสิบปีแต่ดูเหมือนแก่กว่านั้นมากใครก็ตามที่เห็นนางจะรู้สึกเหมือนว่ามีฝุ่นจับอยู่ตามรอยย่นบนหน้าของนางวินสตันเดินตามนางไปตามทางเดินงานซ่อมแซมสำหรับมือสมัครเล่นเหล่านี้เป็นสิ่งกวนใจแทบไม่เว้นแต่ละวันอาคารวิกตอรีเป็นอาคารห้องชุดเก่าแก่สร้างในปี1930หรือราวๆนั้นและกำลังจะหลุดเป็นชิ้นๆปูนบนเพดานและฝาผนังเริ่มกะเทาะร่วงลงมาเรื่อยๆท่อน้ำแตกทุกครั้งที่น้ำกลายเป็นน้ำแข็งหลังคารั่วทุกครั้งที่หิมะตกระบบ
