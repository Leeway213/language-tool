6
ร้านเชสต์นัดทรีแทบจะว่างเปล่ารังสีแสงอาทิตย์ทอเฉียงผ่านหน้าต่างทาบลงบนโต๊ะฝุ่นเขรอะเป็นชั่วโมงอันหงอยเหงาของเวลาสิบห้านาฬิกาเสียงเพลงเคาะกระป๋องเรื่อยเฉื่อยจากโทรภาพ
วินสตันนั่งอยู่ที่มุมประจำสายตาเพ่งมองแก้วเปล่าคอยเหลือบมองเป็นครั้งคราวขึ้นไปยังใบหน้ามหึมาซึ่งจับจ้องเขาจากฝั่งตรงกันข้ามพี่เบิ้มกำลังจับตามองคุณคำบรรยายภาพเขียนไว้เช่นนั้นบริกรเติมเหล้ายินวิกตอรี่จนเต็มแก้วโดยไม่ต้องขอแล้วเหยาะของเหลวสองสามหยดจากขวดอีกใบหนึ่งซึ่งมีก้านขนนกเสียบที่จุกไม้คอร์กของเหลวนี้คือขัณฑสกรกลิ่นกานพลูสิ่งพิเศษของร้านกาแฟ
วินสตันกำลังฟังโทรภาพขณะนี้มีเพียงเสียงเพลงดังออกมาแต่เป็นไปได้ว่าอาจมีแถลงการณ์พิเศษจากกระทรวงสันติภาพได้ทุกขณะข่าวจากแนวรบแอฟริกาน่าวิตกอย่างยิ่งวินสตันกังวลเรื่องนี้เป็นพักๆตลอดทั้งวันกองทหารยูเรเชีย(โอเชียเนียกำลังทำสงครามกับยูเรเชียโอเชียเนียทำสงครามกับยูเรเชียตลอดมา)กำลังเคลื่อนทัพไปทางใต้ด้วยความรวดเร็วอย่างน่าสะพรึงกลัวแถลงการณ์เมื่อเที่ยงวันไม่ได้กล่าวเฉพาะเจาะจงถึงพื้นที่ใดแต่เป็นไปได้ว่าบริเวณปากแม่น้ำคองโกจะเป็นสมรภูมิหมู่บ้านบราซซาวิลล์กับเลโอโปลต์วิลล์กำลังตกอยู่ในอันตรายไม่ต้องดูแผนที่ใครๆก็รู้ว่าหมายถึงอะไรไม่ใช่แค่ปัญหาการสูญเสียแอฟริกากลางเท่านั้นนี่เป็นครั้งแรกในสงครามตั้งแต่มีมาที่อาณาเขตดินแดนโอเชียเนียถูกคุกคาม
