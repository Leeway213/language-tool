4
เขาอาการดีขึ้นมากอ้วนขึ้นและแข็งแรงขึ้นทุกวันหากจะนับได้เป็นวัน
แสงสีขาวและเสียงนิ่งๆยังคงเหมือนเช่นเดิมแต่ห้องขังสะดวกสบายกว่าห้องอื่นๆที่เขาเคยอยู่นิดหน่อยมีหมอนมีฟูกวางบนเตียงไม้กระดานและมีม้านั่งไว้ให้นั่งคนพวกนั้นให้เขาอาบน้ำและอนุญาตให้ล้างตัวในกะละมังดีบุกค่อนข้างบ่อยให้แม้กระทั่งน้ำอุ่นสำหรับล้างตัวให้ชุดชั้นในใหม่กับชุดติดกันสะอาดสะอ้านหนึ่งชุดพวกเขาทำแผลเส้นเลือดขอดให้เขาด้วยขี้ผึ้งยาบรรเทาอาการอักเสบและถอนฟันที่เหลือพร้อมกับใส่ฟันปลอมให้เขาใหม่ทั้งชุด
เวลาคงผ่านไปหลายสัปดาห์หรืออาจหลายเดือนตอนนี้เป็นไปได้แล้วที่เขาจะนับวันเวลาหากเขาสนใจจะนับเพราะเขาได้รับอาหารสม่ำเสมอซึ่งดูเหมือนจะตรงตามเวลาด้วยเขาคะเนว่าตัวเองได้รับอาหารสามมื้อในช่วงยี่สิบสี่ชั่วโมงบางครั้งเขาก็สงสัยอยู่บ้างว่าได้กินอาหารตอนกลางคืนหรือกลางวันกันแน่อาหารดีจนน่าประหลาดใจมีเนื้อสัตว์ทุกมื้อที่สามครั้งหนึ่งมีให้แม้กระทั่งบุหรี่หนึ่งซองเขาไม่มีไม้ขีดไฟแต่ผู้คุมที่นำอาหารมาให้เขาผู้ไม่เคยปริปากแม้สักคำเดียวจะเป็นคนจุดบุหรี่ให้ครั้งแรกที่พยายามสูบมันทำให้เขาถึงกับคลื่นเหียนวิงเวียนแต่เขาพยายามและยึดเวลาบุหรี่ซองนั้นให้อยู่ได้นานที่สุดโดยสูบครั้งละครึ่งมวนหลังอาหาร
คนพวกนั้นให้กระดานชนวนสีขาวพร้อมดินสอกุดๆผูกไว้ตรงมุมทีแรกเขาไม่ใช้เลยแม้แต่ในยามตื่นเขาก็เงื่องหงอยเศร้าซึมอย่างที่สุดเขามักนอนเฉยๆแทบไม่ขยับตัวระหว่างมื้ออาหารบางครั้งหลับบางครั้งตื่นล่องลอย
