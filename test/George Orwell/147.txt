ช็อกโกแลตชิ้นแรกละลายบนลิ้นวินสตันรสชาติให้ความอภิรมย์ยิ่งนักแต่ก็ยังคงมีความทรงจำนั้นวิ่งวนอยู่ที่ปลายขอบจิตสำนึกบางอย่างที่รู้สึกได้อย่างรุนแรงแต่ไม่อาจระบุรูปร่างที่ชัดเจนได้เหมือนกับวัตถุบางอย่างที่มองเห็นอยู่ที่หางตาข้างหนึ่งเขาปัดมันออกไปรับรู้เพียงว่ามันคือความทรงจำของการกระทำบางอย่างซึ่งเขาอยากให้เขาไม่เคยกระทำแต่ก็เป็นไปไม่ได้
“คุณยังสาวมาก”เขากล่าว“คุณอ่อนกว่าผมสิบหรือสิบห้าปีได้อะไรในตัวผู้ชายอย่างผมที่คุณเห็นว่าน่าดึงดูดใจหรือ”
“อะไรบางอย่างบนใบหน้าคุณฉันคิดว่าฉันจะลองดูฉันเก่งในเรื่องแยกแยะคนที่ไม่ชอบอยู่ในอาณัติทันทีที่ฉันเห็นคุณฉันรู้เลยว่าคุณต่อต้านพวกมัน
พวกมันหมายถึงพรรคและเหนือกว่าอื่นใดคือพรรคในปรากฏชัดว่าใครคือคนที่เธอพูดถึงด้วยความเกลียดชังเย้ยหยันอย่างเปิดเผยซึ่งทำให้วินสตันรู้สึกไม่สบายใจแม้รู้ว่าหากมีที่ไหนสักแห่งที่พวกเขาจะปลอดภัยนั่นก็คือที่นี่สิ่งหนึ่งที่สร้างความประหลาดใจให้เขาคือความหยาบคายของภาษาที่เธอใช้เป็นที่เข้าใจกันดีว่าสมาชิกพรรคจะไม่สบถสาบานและตัววินสตันเองก็แทบไม่เอ่ยคำสบถดังๆไม่ว่าจะอยู่ในสถานการณ์ใดอย่างไรก็ดีดูเหมือนจูเลียจะไม่สามารถกล่าวถึงพรรคโดยเฉพาะพรรคในโดยปราศจากการใช้ถ้อยคำประเภทที่คุณจะได้ยินจากตรอกน้ำนองเฉอะแฉะได้เลยเขาไม่ได้ไม่ชอบนั่นเป็นเพียงอาการหนึ่งของเธอในการกบฏต่อพรรคและทุกสิ่งทุกอย่างตามวิถีของพรรคช่างดูเป็นธรรมชาติและสมบูรณ์แข็งแรงเหมือนอาการจามเมื่อม้าได้กลิ่นหญ้าเลวๆทั้งคู่ออกจากบริเวณเนินโล่งเดินเที่ยวเล่นไปตามร่มเงาเรียงรายสลับสีโอบเอวกันเมื่อถึงบริเวณกว้างพอที่จะเดินเคียงคู่เขาสังเกตว่าตอนนี้รู้สึกเหมือนเอวเธอนุ่มขึ้นมากเมื่อไม่มีแถบคาดผืนนั้นพวกเขาพูดคุยกันไม่ดังเกินกว่าเสียงกระซิบจูเลียบอกว่าเมื่ออยู่ภายนอกเนินโล่งนั้นเงียบเสียงไว้จะดีกว่าไม่นานนักทั้งคู่ก็มาถึงชายป่าเล็กๆแห่งหนึ่งเธอพาเขาหยุด
“อย่าออกไปในที่โล่งอาจมีใครบางคนเฝ้ามองอยู่เราจะไม่เป็นอะไรถ้าเรายังอยู่หลังกิ่งไม้ใหญ่”
146|หนึ่ง-เก้-แปล
