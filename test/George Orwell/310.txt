อยู่ในภวังค์อันพร่าเลือนและยากยิ่งที่จะลืมตาเขาคุ้นเคยกับการนอนหลับโดยมีแสงจ้าส่องหน้ามากขึ้นดูเหมือนไม่ต่างอะไรนอกจากนี้ยังทำให้ฝันแต่ละครั้งปะติดปะต่อมากขึ้นด้วยเขาฝันมากมายเหลือเกินตลอดช่วงเวลานี้เป็นฝันที่เป็นสุขเสมอเขาฝันว่าอยู่ในชนบทสีทองหรือไม่ก็นั่งอยู่ท่ามกลางซากปรักหักพังกองมหึมาอันเรืองโรจน์ยามต้องแสงแดดกับแม่กับจูเลียกับโอไบรอันไม่ได้ทำกิจกรรมใดทั้งสิ้นเพียงแค่นั่งตากแดดพูดคุยกันในเรื่องราวอันสงบสุขและความคิดที่เขามีในยามตื่นแทบทั้งหมดก็มักเกี่ยวข้องกับความฝันของเขาดูเหมือนเวลานี้เขาจะสูญเสียพลังความพากเพียรทางสติปัญญาไปแล้วนับแต่ตัวกระตุ้นความเจ็บปวดถูกถอดออกไปเขาไม่เบื่อไม่ปรารถนาที่จะสนทนาหรือพักผ่อนหย่อนใจขอเพียงอยู่ตามลำพังไม่ถูกซ้อมหรือตั้งคำถามมีอาหารเพียงพอและเนื้อตัวสะอาดก็เป็นที่พอใจที่สุดแล้ว
เขาใช้เวลาในการนอนน้อยลงเป็นลำดับแต่ยังไม่มีแรงกระตุ้นให้ลุกจากเตียงสิ่งที่เขาใส่ใจมีเพียงการนอนเงียบๆและรู้สึกถึงความแข็งแรงที่สะสมอยู่ในร่างกายเขาใช้นิ้วสัมผัสตนเองตามเนื้อตัวเพื่อให้แน่ใจว่ากล้ามเนื้อที่กลมกลึงขึ้นและผิวหนังที่ตั้งขึ้นนั้นไม่ใช่ภาพลวงตาท้ายที่สุดก็แน่ใจได้โดยไร้ข้อสงสัยว่าเขาอ้วนขึ้นตอนนี้ต้นขาเขาใหญ่กว่าหัวเข่าแน่นอนหลังจากนั้นเขาก็เริ่มออกกำลังกายอย่างสม่ำเสมอแม้แรกๆจะต้องฝืนใจบ้างทว่าไม่นานเขาก็เดินได้สามกิโลเมตรวัดโดยการนับก้าวเดินเลียบผนังห้องขังและไหล่โค้งงอก็เหยียดตรงขึ้นเขาพยายามออกกำลังกายด้วยท่าที่ซับซ้อนขึ้นแต่ต้องประหลาดใจและรู้สึกต่ำต้อยขึ้นมาเมื่อพบว่ามีอะไรบ้างที่เขาทำไม่ได้เขาไม่สามารถเปลี่ยนท่าขณะเดินไม่สามารถยกม้านั่งโดยเหยียดแขนตึงไม่สามารถยืนขาเดียวโดยไม่ล้มเขาลองนั่งยองๆบนส้นเท้าและพบว่าเพียงจะลุกขึ้นยืนเขาก็เจ็บปวดรวดร้าวที่ต้นขาและน่องอย่างที่สุดเขาลองนอนคว่ำท้องราบกับพื้นแล้วพยายามใช้มือยกตัวเองขึ้นแต่ก็ต้องสิ้นหวังเขายกตัวไม่ขึ้นเลยแม้แต่เซนติเมตรเดียวทว่าหลังจากนั้นสองสามวัน...หลังจากอาหารผ่านไปไม่กี่มื้อความพยายามก็บรรลุผลเวลานั้นมาถึงเมื่อเขาสามารถทำได้
จอร์ออร์เวลล์|309
