“ในความทรงจำเอาละ...ดีมากเราหมายถึงพรรคเป็นผู้ควบคุมบันทึกทั้งหมดและเราควบคุมความทรงจำทั้งหมดดังนั้นเราจึงควบคุมอดีตมิใช่หรือ”
“แต่คุณจะหยุดยั้งผู้คนไม่ให้จดจำสิ่งต่างๆได้อย่างไร”วินสตันร้องออกมาอีกโดยลืมหน้าปัดไปชั่วขณะ“มันเกิดขึ้นเองโดยไม่ได้จงใจมันอยู่นอกเหนือการควบคุมของคนเราคุณจะควบคุมความทรงจำได้อย่างไรคุณควบคุมความทรงจำของผมไม่ได้”
ท่าทีของโอไบรอันดุดันขึ้นมาอีกเขาวางมือข้างหนึ่งลงบนหน้าปัด
“ตรงกันข้าม”เขากล่าว“คุณต่างหากที่ไม่ยอมควบคุมสาเหตุนี้แหละที่พาคุณมาที่นี่คุณมาอยู่ตรงนี้เพราะคุณล้มเหลวต่อการอ่อนน้อมถ่อมตนและการมีวินัยในตนเองคุณไม่มีพฤติกรรมเชื่อฟังอันเป็นสิ่งแสดงถึงสภาพจิตที่ปรกติคุณอยากเป็นคนบ้าซึ่งเป็นคนกลุ่มน้อยที่มีคุณเพียงคนเดียวจิตใจที่เคร่งครัดในวินัยเท่านั้นจึงจะมองเห็นความจริงวินสตันคุณเชื่อว่าความจริงคือสิ่งที่มีตัวตนเป็นสิ่งที่อยู่ภายนอกดำรงอยู่บนความถูกต้องของตนเองคุณเชื่อด้วยว่าธรรมชาติของความจริงคือความชัดเจนในตัวเองเมื่อคุณหลอกตัวเองให้คิดว่าคุณเห็นอะไรบางอย่างคุณก็ทึกทักว่าคนอื่นต้องเห็นสิ่งเดียวกับที่คุณเห็นแต่ผมจะบอกให้นะวินสตันความจริงไม่ใช่สิ่งที่อยู่ภายนอกความจริงดำรงอยู่ภายในจิตใจมนุษย์และไม่ได้อยู่ณที่อื่นใดอีกไม่ได้อยู่ในจิตใจของปัจเจกชนอันอาจส่งผลให้ก่อความผิดพลาดและไม่ว่าในกรณีใดก็ตามจะต้องดับสูญในไม่ช้าเฉพาะแต่ความจริงในจิตใจพรรคเท่านั้นที่จะถูกเก็บรักษาไว้และเป็นอมตะสืบไปสิ่งใดก็ตามที่พรรคยึดถือว่าเป็นความจริงย่อมเป็นจริงไม่มีทางเป็นไปได้ที่มนุษย์จะมองเห็นความจริงเว้นแต่มองผ่านดวงตาพรรคนี่คือข้อเท็จจริงที่คุณต้องเรียนรู้ใหม่วินสตันเป็นความจำเป็นที่ต้องทำลายตัวตนของตนเองต้องพากเพียรในเจตจำนงคุณต้องอ่อนน้อมถ่อมตนเสียก่อนคุณจึงจะมีสติ”
เขาหยุดชั่วขณะราวกับจะปล่อยให้สิ่งที่พูดมานั้นซึมทราบ“คุณจำได้ไหม”เขากล่าวต่อไป“ที่คุณเขียนไว้ในสมุดบันทึกว่า
จอร์จออร์เวลล์|
281
