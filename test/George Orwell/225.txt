ใครก็ตามได้รับอนุญาตให้ติดต่อกับชาวต่างด้าวเขาจะพบว่าสิ่งมีชีวิตเหล่านั้นคล้ายคลึงกับตัวเขาและทุกสิ่งที่เขาได้รับข้อมูลเกี่ยวกับคนเหล่านั้นล้วนเป็นเท็จโลกปิดตายที่เขาอาศัยอยู่จะแหลกสลายและความกลัวความเกลียดชังสิทธิอันชอบธรรมในตนเองอันเป็นขวัญกำลังใจของเขาอาจมลายหายไปดังนั้นจึงเป็นเรื่องที่ทุกฝ่ายตระหนักได้ว่าแม้แผ่นดินเปอร์เซียหรืออียิปต์หรือชวาหรือซีลอนจะเปลี่ยนมือไปพรมแดนหลักจะต้องไม่มีสิ่งใดกล้ำกลายยกเว้นลูกระเบิด
ภายใต้คำโกหกทั้งปวงนี้ความจริงไม่เคยถูกเอ่ยออกมาดังๆแต่เป็นที่เข้าใจและต้องปฏิบัติตามโดยปริยายกล่าวคือสภาพชีวิตของผู้คนทั้งสามมหารัฐเหมือนกันมากในโอเชียเนียมีปรัชญาการปกครองที่แพร่หลายเรียกว่าอิงซ็อกในยูเรเซียเรียกว่าสังคมนิยมใหม่และในอีสเตเชียมีชื่อเรียกเป็นภาษาจีนซึ่งมักใช้คำแปลว่าบูชาความตายแต่อาจถอดคำให้ดูดีขึ้นก็คือลบล้างตนเองประชาชนชาวโอเชียเนียไม่ได้รับอนุญาตให้รับรู้สิ่งใดเกี่ยวกับหลักความเชื่อของปรัชญาอีกสองแบบดังกล่าวแต่ถูกสอนให้เกลียดชังคนเหล่านั้นว่าเป็นพวกเลวทรามป่าเถื่อนทั้งในทางศีลธรรมและสามัญสำนึกอันที่จริงทั้งสามปรัชญานี้แทบไม่ต่างกันและระบบสังคมซึ่งปรัชญาทั้งสามเกื้อหนุนก็ไม่แตกต่างกันเลยทุกหนทุกแห่งล้วนมีโครงสร้างรูปพีระมิดแบบเดียวกันบูชาผู้นำกึ่งพระเจ้าเช่นเดียวกันเศรษฐกิจยืนอยู่ได้ด้วยระบบเดียวกันและมีจุดประสงค์เพื่อการทำสงครามอย่างต่อเนื่องเช่นเดียวกันซึ่งสิ่งที่ตามมาคือมหารัฐทั้งสามไม่เพียงไม่สามารถเอาชนะซึ่งกันและกันแต่ไม่อาจหาผลประโยชน์ใดจากการเอาชนะด้วยในทางตรงกันข้ามในขณะที่ทั้งสามยังคงอยู่ในความขัดแย้งทั้งสามก็ค้ำจุนอีกฝ่ายหนึ่งเหมือนกับข้าวโพดสามฝึกที่มัดรวมกันอยู่และกลุ่มปกครองของทั้งสามมหาอำนาจต่างรับรู้และไม่รับรู้ในเวลาเดียวกันว่าพวกเขากำลังทำอะไรอันเป็นเรื่องปรกติชีวิตของพวกเขาอุทิศให้กับการพิชิตโลกแต่พวกเขาก็รู้ว่าเป็นเรื่องจำเป็นที่สงครามต้องดำเนินต่อไปชั่วกาลโดยปราศจากชัยชนะในขณะเดียวกันข้อเท็จจริงที่ว่าไม่มีอันตรายใดจากการพิชิตกันและกันทำให้เป็นไปได้ที่จะปฏิเสธความเป็นจริงอันเป็นคุณลักษณะพิเศษของอิงซ็อกรวมถึง
224
หนึ่ง-เก้-แปa
