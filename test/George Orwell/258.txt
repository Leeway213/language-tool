1
เขาไม่รู้ว่าตนเองอยู่ที่ไหนสันนิษฐานว่าคงอยู่ในกระทรวงความรักแต่ไม่มีทางจะแน่ใจได้
เขาอยู่ในห้องขังเพดานสูงไม่มีหน้าต่างผนังเป็นกระเบื้องสีขาวแวววาวโคมไฟที่ซ่อนอยู่สาดแสงสีขาวและมีเสียงดึงเบาๆดังสม่ำเสมอซึ่งเขาสันนิษฐานว่าคงมีบางอย่างต้องจัดการกับช่องลมม้านั่งหรืออาจเรียกว่าทิ้งยื่นออกมาแค่พอนั่งยาวตลอดผนังรอบห้องจะขาดตอนก็เฉพาะตรงประตูสุดห้องตรงกันข้ามประตูเป็นโถส้วมที่ไม่มีฝาไม้รองนั่งและมีโทรภาพสี่เครื่องบนผนังแต่ละด้าน
เขามีอาการปวดหน่วงในช่องท้องอาการเกิดตั้งแต่คนพวกนั้นยัดเขาเข้ารถตู้ปิดทึบและพาตัวเขามาแต่เขาหิวด้วยเป็นความหิวชนิดที่กัดกร่อนสุขภาพให้เสื่อมจริงๆน่าจะเป็นยี่สิบสี่ชั่วโมงมาแล้วที่เขาได้กินอาหารครั้งสุดท้ายอาจจะยี่สิบหกด้วยซ้ำเขายังคงไม่รู้...ไม่มีทางรู้ว่าเป็นเวลาเช้าหรือค่ำที่คนพวกนั้นจับกุมเขาและตั้งแต่ถูกจับเขายังไม่ได้กินอะไรเลย
เขานั่งนิ่งเท่าที่จะทำได้บนม้านั่งแคบๆมือประสานกันบนเข่าเขาเรียนรู้ที่จะนั่งนิ่งๆหากคุณเคลื่อนไหวตามอำเภอใจจะมีเสียงตะคอกใส่จากโทรภาพแต่ตอนนี้ความอยากอาหารทวีความรุนแรงสิ่งที่เขาปรารถนากว่าอื่นใดคือขนมปังสักชิ้นเขานึกขึ้นมาได้ว่ามีเศษขนมปังสองสามชิ้นในกระเป๋าชุดทำงานที่เขาคิดเช่นนี้เพราะมีบางอย่างสะกิดขาเขาอยู่ตลอดเวลาเป็นไปได้ว่าอาจมีเปลือกขนมปังชิ้นใหญ่อยู่ในนั้นด้วยซ้ำท้ายที่สุดแรงกระตุ้นเย้ายวนให้ควานหาก็ชนะความกลัวเขาเลื่อนมือข้างหนึ่งเข้าไปในกระเป๋า
จอร์ออร์เวลล์|257
