ทั้งสองกำลังยืนอยู่หน้าโทรภาพโอไบรอันคลำที่กระเป๋าทั้งสองข้างด้วยท่าทีเรื่อยๆไม่ตั้งใจแล้วหยิบสมุดบันทึกปกหนังเล่มเล็กๆกับดินสอหมึกสีทองออกมาทั้งสองอยู่ใต้โทรภาพพอดีในตำแหน่งซึ่งใครก็ตามที่กำลังดูอยู่หน้าจอทางอีกฝั่งหนึ่งของเครื่องจะสามารถอ่านออกว่าเขาเขียนอะไรเขาเขียนที่อยู่ฉีกหน้ากระดาษแล้วส่งให้วินสตัน
“ผมไม่แน่ใจว่าจะอยู่บ้านหรือเปล่าในตอนเย็น”เขากล่าว“ถ้าผมไม่อยู่คนรับใช้ของผมจะหยิบพจนานุกรมให้คุณเอง”
เขาเดินจากไปทิ้งให้วินสตันยืนถือแผ่นกระดาษซึ่งครั้งนี้ไม่จำเป็นต้องซุกซ่อนอย่างไรก็ดีเขารีบจดจำสิ่งที่เขียนอยู่บนนั้นอย่างละเอียดและอีกหลายชั่วโมงต่อมาเขาก็ใส่มันลงในหลุมความทรงจำพร้อมกับกระดาษอื่นๆกองโต
ทั้งสองพูดคุยกันทั้งหมดสองสามนาทีเหตุการณ์ที่เกิดขึ้นมีความหมายเพียงอย่างเดียวเท่านั้นที่เป็นไปได้นั่นคือเป็นอุบายให้วินสตันรู้ที่อยู่ของโอไบรอันนี่เป็นสิ่งจำเป็นเพราะนอกจากการสอบถามตรงๆแล้วไม่มีทางเป็นไปได้ที่ใครจะรู้ว่าใครพำนักอยู่ที่ไหนไม่มีบันทึกบัญชีรายชื่อใดๆทั้งสิ้น“หากคุณต้องการพบผมมาพบได้ที่นี่คือสิ่งที่โอ"ไบรอันต้องการบอกเขาบางที่อาจมีข้อความบางอย่างซ่อนอยู่ในพจนานุกรมทว่าอย่างไรก็ตามเรื่องราวหนึ่งเป็นความจริงอย่างแน่นอนการสมรู้ร่วมคิดที่เขาฝันถึงมีจริงและเขามาถึงตอนปลายของทางออกแล้ว
เขารู้ว่าไม่ช้าก็เร็วเขาจะทำตามคำบอกกล่าวของโอ'ไบรอันบางทีอาจเป็นพรุ่งนี้หรือบางที่อาจรีรอนานกว่านั้นสักหน่อยเขายังไม่แน่ใจสิ่งที่กำลังเกิดขึ้นเป็นเพียงการคลี่คลายของกระบวนการที่เริ่มขึ้นเมื่อหลายปีมาแล้วก้าวแรกเคยเป็นความลับเป็นความคิดที่เกิดขึ้นโดยไม่ตั้งใจก้าวที่สองคือการเปิดสมุดบันทึกเขาได้เปลี่ยนถ่ายความคิดไปสู่ถ้อยคำและตอนนี้จากถ้อยคำสู่การปฏิบัติก้าวสุดท้ายคือบางสิ่งซึ่งจะเกิดขึ้นในกระทรวงความรักเขาต้องยอมรับจุดจบถูกบรรจุไว้แล้วในจุดเริ่มต้นทว่ามันน่ากลัวหรือที่
184
หนึ่ง-เก้-แปลง
