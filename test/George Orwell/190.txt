เป็นสามส่วนทันใดนั้นราวกับเสียงนั้นเป็นเสียงคนอื่นวินสตันได้ยินตัวเองเรียกร้องด้วยเสียงดังลั่นว่าเขาควรจะได้หมดทั้งชิ้นแม่บอกเขาว่าอย่าโลภสิจากนั้นก็มีการทะเลาะโต้เถียงอย่างรุนแรงวนเวียนไม่รู้จบทั้งเสียงตะโกนสะอื้นน้ำตาประท้วงต่อรองน้องสาวตัวจิ๋วของเขาเกาะแม่ไว้แน่นด้วยสองมือของเธอเหมือนลูกลิงเล็กๆเธอนั่งมองเขาข้ามไหล่แม่ด้วยดวงตาโตเศร้าสร้อยท้ายที่สุดแม่ก็หักช็อกโกแลตสามในสี่ส่วนให้วินสตันและหนึ่งส่วนที่เหลือให้น้องสาวเขาหนูน้อยรับมาถือและมองอย่างเชื่องซึมบางทีเธอคงไม่รู้ว่านี่คืออะไรวินสตันยืนมองเธออยู่ครู่หนึ่งแล้วฉับพลันก็กระโจนอย่างรวดเร็วฉวยชิ้นช็อกโกแลตจากมือน้องสาววิ่งหนีไปที่ประตู
“วินสตันวินสตัน!”แม่เขาร้องเรียกไล่หลัง“กลับมานะ!เอาช็อกโกแลตมาคืนให้น้อง!"
เขาหยุดแต่ไม่กลับไปประกายตากระวนกระวายของแม่ยังจ้องจับที่ใบหน้าเขากระทั่งเดี๋ยวนี้เขาก็ยังคิดถึงสิ่งที่เป็นประเด็นของเหตุการณ์ที่เกิดขึ้นทั้งที่ไม่รู้ว่าสิ่งนั้นคืออะไรน้องสาวเขาเมื่อรู้สึกตัวว่าถูกขโมยของบางอย่างไปก็ร้องไห้สะอึกสะอื้นออกมาด้วยท่าทางอ่อนปวกเปียกแม่เขาโอบแขนกอดลูกน้อยและแนบใบหน้าเล็กๆกับอกบางสิ่งในท่าทางนั้นบอกเขาว่าน้องสาวเขากำลังจะตายเขาหันกลับวิ่งหนีลงบันไดพร้อมด้วยช็อกโกแลตที่เริ่มละลายเหนียวอยู่ในมือ
เขาไม่ได้เห็นแม่อีกเลยหลังจากที่ได้สวาปามช็อกโกแลตเกลี้ยงแล้วเขาก็รู้สึกละอายตัวเองและเตร็ดเตร่อยู่ที่ถนนหลายชั่วโมงกระทั่งความหิวเป็นแรงขับให้เขากลับบ้านเมื่อกลับถึงบ้านแม่เขาหายตัวไปซึ่งกลายเป็นเรื่องธรรมดาไปแล้วในช่วงเวลานั้นไม่มีสิ่งใดในห้องหายไปยกเว้นแม่กับน้องสาวของเขาทั้งสองคนไม่ได้เอาเสื้อผ้าไปด้วยไม่ได้เอาไปแม้แต่เสื้อกันหนาวของแม่จนถึงวันนี้เขาก็ไม่เคยรู้แน่ชัดว่าแม่เขาตายไปแล้วหรือว่าอย่างไรเป็นไปได้อย่างที่สุดว่าท่านเพียงถูกส่งไปค่ายกักกันแรงงานสำหรับน้องสาวของเขาก็คงจะเช่นเดียวกับตัววินสตันเองเธออาจถูกย้ายไปอยู่นิคมเด็กไร้บ้าน(เรียกกันว่าศูนย์ฟื้นฟู)อันขยายผลมาจากผลลัพธ์ของสงครามกลางเมือง
จอร์จออร์เวลล์|
189
