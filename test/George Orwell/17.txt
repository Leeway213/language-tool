นี้ใช้หลักการย่อคำให้สั้นแต่มีความหมายครบถ้วนที่สุดตามกฎเกณฑ์การสร้างคำของภาษานิวสปีกดังที่ผู้ประพันธ์ได้อธิบายโดยละเอียดไว้ในภาคผนวกท้ายเล่มส่วนคำประเภทอื่นๆผู้แปลถอดความด้วยความหมายตามเจตนารมณ์ของผู้ประพันธ์โดยผู้แปลได้ทำอภิธานศัพท์นิวสปีกสั้นๆไว้เพิ่มเดิมที่ท้ายฉบับแปลนี้
1984”ประสบความสำเร็จอย่างยิ่งในการเป็นประเด็นวิพากษ์วิจารณ์ของหลายวงการในนานาประเทศที่มีการแปลเป็นภาษานั้นๆโดยได้รับการยอมรับชื่นชมเป็นที่นิยมในหลายประเทศและกลายเป็นหนังสือต้องห้ามในบางประเทศทว่าอย่างไรก็ตามทุกสิ่งทุกสถานการณ์ในนวนิยายเล่มนี้เป็นไปตามบริบทแวดล้อมหาใช่ทฤษฎีสำเร็จรูปที่จะหยิบยกมาเป็นตัวอย่างหรือคำตอบใดโดยไม่ผ่านการวิเคราะห์ให้เข้ากับสถานการณ์อื่นๆไม่โดยเฉพาะเมื่อเนื้อหาบ่งชัดว่าวรรณกรรมเรื่องนี้เปรียบเทียบเสียดสีคัดง้างกับสังคมอุดมคติของนวนิยาย“ยูโทเปีย(Utopia)ของเซอร์โธมัสมอร์(SirThomasMore)จนทำให้1984ได้รับการขนานนามว่าเป็นวรรณกรรม“ดิสโทเปีย”(Dystopia)เพราะบ่งชัดว่าสังคมที่แท้จริงนั้นตรงกันข้ามกับสังคมอุดมคติโดยสิ้นเชิงการอ่านโดยวิเคราะห์จึงควรตีความตามบริบทแยกย่อยมิใช่ผิวเผินเพียงภาพรวมเพราะอย่างไรก็ดีสังคมอุดมคติเองนั้นก็ไม่เคยมีอยู่จริงบนโลกมนุษย์ดังนั้นหากปล่อยความนึกคิดไปตามภาพรวมที่มีการวิพากษ์วิจารณ์ต่อๆกันมาแต่ละยุคสมัยโดยไม่ได้ตระหนักถึงบริบทของสังคมในความเป็นจริงแห่งปัจจุบันซึ่งนอกจากจะไม่สวยงามตามอุดมคติแล้วยังมีความหลากหลายและซับซ้อนมากขึ้นๆตามยุคสมัยและการปล่อยให้สิ่งที่เรียกว่า“แนวความคิด”ของผู้ใดผู้หนึ่งในยุคของตนนำพาสัจธรรมที่แฝงอยู่กับการเปรียบเปรยของนวนิยายเรื่องนี้โน้มเอียงไปตามแนวความคิด”นั้นๆก็จะได้ประโยชน์เพียงผิวเผินจากเนื้อหาไม่อาจลึกซึ้งลงไปถึงแก่นแนวคิดที่ผู้เขียนต้องการนำเสนอได้และอาจกลายเป็นการจัดประเภทวรรณกรรมเล่มนี้อย่างเบ็ดเสร็จไป
