เล่นอุบายกับความจริงแต่ด้วยการฝึกคิดสองชั้นเขาสามารถบอกตัวเองอย่างพึงพอใจได้ว่าความจริงไม่ได้ถูกละเมิดแต่อย่างใดกระบวนการต้องดำเนินไปด้วยสติมิเช่นนั้นจะไม่สามารถลุล่วงไปด้วยความแม่นยำเพียงพอแต่ก็ต้องใช้ความไร้สติด้วยเช่นกันมิเช่นนั้นจะรู้สึกถึงความเป็นเท็จอันเป็นสาเหตุของความรู้สึกผิดคิดสองชั้นตรึงอยู่ณหัวใจขององซ็อกด้วยแก่นสำคัญแห่งปฏิบัติการของพรรคนั่นคือการใช้ความหลอกลวงอย่างมีสติขณะที่การรักษาความหนักแน่นของจุดประสงค์ที่ว่าต้องดำเนินไปด้วยความซื่อสัตย์อย่างสมบูรณ์ด้วยการกล่าวความเท็จโดยเจตนาไปพร้อมๆกับเชื่อในความเท็จนั้นอย่างแท้จริงลืมข้อเท็จจริงในส่วนที่จะกลายเป็นอุปสรรคแล้วเมื่อข้อเท็จจริงนั้นกลับเป็นสิ่งจำเป็นอีกครั้งก็ดึงกลับมาจากการลืมเลือนและเก็บไว้นานเท่าที่ความจำเป็นต้องการรวมทั้งต้องปฏิเสธการมีอยู่ของความจริงที่เป็นรูปธรรมและในขณะเดียวกันก็ต้องคำนึงถึงความจริงซึ่งตนปฏิเสธไว้เสมอทั้งหมดนี้คือสิ่งจําเป็นอันขาดไม่ได้แม้แต่ในการใช้ถ้อยคำคิดสองชั้นก็จำเป็นต้องปฏิบัติแบบคิดสองชั้นเพราะในการใช้คำนี้ผู้ใช้ต้องยอมรับว่าเขากำลังทำการเปลี่ยนแปลงเพื่อทำลายความจริงด้วยปฏิบัติการคิดสองชั้นอย่างปัจจุบันณเวลานั้นเขาสามารถลบล้างความรู้นี้และทำไปเรื่อยๆไม่มีกำหนดโดยใช้คำโกหกที่มักล้ำหน้าความจริงหนึ่งก้าวเสมอท้ายที่สุดด้วยวิธีการคิดสองชั้นนี่เองที่พรรคสามารถหยุดยั้งช่วงเวลาของประวัติศาสตร์และเท่าที่เรารู้อาจกระทำต่อเนื่องไปได้อีกนับพันๆปี
การที่คณาธิปไตยทั้งหมดในอดีตร่วงจากอำนาจหากไม่ใช่เพราะพวกเขาแข็งกระด้างก็เป็นเพราะอ่อนแอลงเรื่อยๆเพราะพวกเขาโง่เขลาไร้สติปัญญาไม่สามารถปรับตัวต่อสถานการณ์ที่เปลี่ยนแปลงจึงถูกโค่นอำนาจหรือไม่ก็เพราะพวกเขากลายเป็นเสรีนิยมและขี้ขลาดอ่อนข้อในเวลาที่ควรใช้กำลังจึงถูกโค่นอำานาจลงได้อีกกล่าวได้ว่าพวกเขาล้มเหลวไม่ว่าจะเมื่อมีสติสัมปชัญญะหรือไร้สติสัมปชัญญะก็ตามเป็นความสำเร็จของพรรคที่ได้สร้างระบบความคิดซึ่งทั้งสองเงื่อนไขสามารถคงอยู่ได้ในเวลาเดียวกันและไม่ต้องอาศัยพื้นฐานทางสติปัญญาอื่นใดก็สามารถทำให้อำนาจการปกครอง
จอร์ออร์เวลล์|243
