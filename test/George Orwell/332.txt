ตัวน้อยยังเด็กเกินกว่าจะเข้าใจว่าเป็นการละเล่นอะไรจึงได้แต่นั่งพิงหมอนพลางหัวเราะเพราะเห็นว่าคนอื่นหัวเราะตลอดบ่ายนั้นพวกเขาทั้งสามมีความสุขกันทุกคนเหมือนสมัยวัยเด็กของเขาเมื่อก่อนโน้น
เขาปัดภาพนั้นออกจากจิตใจมันเป็นความทรงจำที่ผิดพลาดบางครั้งบางคราวเขาก็ต้องยุ่งยากกับความทรงจำที่ผิดพลาดแต่ความทรงจำที่ผิดพลาดเหล่านี้ไม่สำคัญอะไรตราบเท่าที่เรารู้ในสิ่งที่มันเป็นบางสิ่งบางอย่างเกิดขึ้นจริงขณะที่บางสิ่งไม่เคยเกิดขึ้นเขาหันกลับไปหากระดานหมากรุกและหยิบตัวม้าขาวอีกครั้งเกือบจะเป็นชั่วขณะเดียวกันนั้นเองที่ม้าขาวร่วงกระทบกระดานเสียงดังเขาสะดุ้งตกใจราวถูกเข็มแทง
เสียงแตรสัญญาณโหยหวนแทรกทะลุทะลวงอากาศต้องเป็นแถลงการณ์!ชัยชนะ!ทุกครั้งมักหมายถึงชัยชนะเมื่อมีเสียงแตรสัญญาณนำมาก่อนข่าวคลื่นไฟฟ้าบางอย่างแล่นผ่านร้านกาแฟแม้แต่บริกรก็สะดุ้งและเงี่ยหูฟัง
แตรสัญญาณแผดเสียงกึกก้องยังไม่ทันสิ้นเสียงแตรน้ำเสียงตื่นเต้นยินดีก็พรั่งพรูจากโทรภาพทว่าแม้แต่เมื่อเริ่มต้นเสียงประกาศก็แทบจะถูกกลบด้วยเสียงโห่ร้องศึกก้องจากภายนอกข่าวแพร่สะพัดทั่วท้องถนนราวกับใช้เวทมนตร์เขาได้ยินเรื่องราวจากโทรภาพแค่พอตระหนักว่าทุกอย่างได้เกิดขึ้นแล้วดังที่เขาคาดการณ์ทั้งการที่กองเรือรบทางทะเลอันยิ่งใหญ่ได้ซ่องสุมกันอย่างลับๆการตีตลบหลังศัตรูโดยฉับพลันลูกศรขาวฉีกผ่านหางลูกศรดำวลีสั้นๆของการประกาศชัยชนะแผดลั่นกรอกหูไม่หยุด“การเคลื่อนกองทัพมหึมาตามยุทธศาสตร์-ความพร้อมเพรียงเต็มอัตรา-ความพ่ายแพ้อย่างสมบูรณ์-นักโทษครึ่งล้าน-เสียขวัญโดยสิ้นเชิง-ควบคุมแอฟริกาได้ทั้งหมด-ส่งผลให้สงครามมองเห็นชัยชนะอยู่รำไร-ชัยชนะอันยิ่งใหญ่ที่สุดในประวัติศาสตร์มนุษย์-ชัยชนะชัยชนะชัยชนะ!?
เท้าทั้งสองของวินสตันกระตุกอยู่ใต้โต๊ะเขาไม่ได้ขยับจากที่นั่งทว่าในจิตใจเขากำลังวิ่งวิ่งอย่างรวดเร็วเขาอยู่ท่ามกลางฝูงชนภายนอกส่งเสียงร้องจนหูเขาเองอื้อมองขึ้นไปยังภาพพี่เบิ้มอีกครั้งยักษ์ใหญ่ผู้ครองโลก!
จอร์จออร์เวลล์|
331
