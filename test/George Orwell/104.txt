8
กลิ่นกาแฟคั่วหอมกรุ่นกาแฟแท้ไม่ใช่กาแฟวิกตอรีโชยจากที่ไหนสักแห่งตรงสุดทางเดินออกมาตามถนนวินสตันชะงักโดยไม่ตั้งใจหวนลับสู่โลกวัยเด็กที่เขาลืมเลือนไปแล้วราวสองวินาทีแล้วก็มีเสียงประตูกระแทกดังปังดูเหมือนกลิ่นจะหายไปในทันทีฉับพลันราวกับกลิ่นมีคุณสมบัติเช่นเดียวกับเสียง
เขาเดินมาตามทางเท้าหลายกิโลเมตรจนแผลจากเส้นเลือดขอดเต้นตุบๆนี่เป็นครั้งที่สองในช่วงสามสัปดาห์ที่เขาพลาดกิจกรรมตอนเย็นที่ศูนย์ชุมชนเป็นการกระทำอันหุนหันพลันแล่นเพราะคุณแน่ใจได้เลยว่าจำนวนครั้งของการเข้าร่วมกิจกรรมศูนย์จะถูกตรวจสอบอย่างละเอียดรอบคอบโดยหลักการแล้วสมาชิกพรรคจะไม่มีเวลาว่างและไม่มีโอกาสอยู่ลำพังเว้นแต่เวลานอนสันนิษฐานไว้ก่อนว่าในเวลาที่เขาไม่ได้ทำงานกินอาหารหรือนอนหลับเขาควรเข้าร่วมเป็นส่วนหนึ่งในกิจกรรมนันทนาการชุมชนการกระทำใดๆที่ส่อให้เห็นรสนิยมซอบสันโดษแม้แต่การเดินเล่นคนเดียวนั้นมีส่วนนำไปสู่อันตรายเสมอมีคำในภาษานิวสปีกเรียกว่าชีวิตวิถีตนอันหมายถึงการนิยมความเป็นปัจเจกและผิดแผกจากผู้อื่นทว่าเย็นวันนี้ขณะออกมาจากกระทรวงความปลอดโปร่งของอากาศเดือนเมษายนเย้ายวนเขาท้องฟ้าทอสีฟ้าดูอบอุ่นกว่าที่เคยเห็นมาตลอดปีและทันใดนั้นภาพของช่วงเวลาเย็นอันอีกทึกและยาวนานที่ศูนย์การละเล่นอันน่าเหนื่อยหน่ายการบรรยายการสังสรรค์สนิทสนมของมิตรสหายที่หล่อเลี้ยงด้วยเหล้ายินก็ดูเหลือทนขึ้นมาทันทีด้วยแรงกระตุ้นดังกล่าวเขาจึงหันเหจากป้ายรถเมล์เดินเตร็ดเตร่ไปสู่เขาวงกตของนครลอนดอนเริ่มแรกไปทางใต้แล้วไป
