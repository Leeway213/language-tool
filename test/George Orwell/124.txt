หยิบสมุดบันทึกออกมาจากลิ้นชักแต่เขาไม่ได้เปิดสมุดในทันทีเสียงห้าวหาญของผู้หญิงจากโทรภาพก้าลังกรีดร้องเพลงปลุกใจรักชาติเขานั่งจ้องปกลายหินอ่อนของสมุดบันทึกพยายามตัดเสียงนั้นออกจากโสตประสาทแต่ไม่สำเร็จ
พวกเขาจะมาหาคุณในยามค่ำคืนมักเป็นยามค่ำคืนเสมอสิ่งที่ควรทำคือสังหารตัวเองก่อนที่พวกเขาจะได้ตัวคุณไม่ต้องสงสัยเลยว่ามีบางคนทำเช่นนั้นกรณีการหายตัวไปจำนวนมากเป็นการฆ่าตัวตายจริงๆทว่าจำเป็นต้องใช้ความกล้าหาญอย่างสิ้นหวังที่จะสังหารตัวเองท่ามกลางโลกซึ่งไม่มีทางหาอาวุธปืนหรือยาพิษที่ให้ผลรวดเร็วแน่นอนมาจากไหนได้เลยเขาคิดพิศวงในความไร้ประโยชน์ทางชีวภาพของความเจ็บปวดและความกลัวการทรยศของร่างกายมนุษย์ซึ่งมักแข็งที่อไม่ขยับโดยเฉพาะในชั่วขณะที่ความพยายามเป็นพิเศษเป็นสิ่งจำเป็นเขาอาจทำให้หญิงสาวผมดำเงียบลงได้หากเพียงเขาลงมือได้รวดเร็วพอทว่าเห็นได้ชัดว่าเป็นเพราะอันตรายขั้นสูงสุดที่กำลังเผชิญทำให้เขาสูญเสียพละกำลังในการลงมือเขาจึงฉุกคิดได้ว่าในนาทีวิกฤตนั้นมนุษย์ไม่ได้ทำการต่อสู่กับศัตรูภายนอกแต่มักต่อสู้กับร่างกายของตนเองกระทั่งเดี๋ยวนี้ทั้งๆที่ดื่มเหล้ายินลงไปแล้วอาการปวดหน่วงในท้องก็ยังทำให้เขาไม่สามารถใช้ความคิดได้อย่างต่อเนื่องและเขายอมรับว่ามักเป็นเช่นเดียวกันนี้ในทุกสถานการณ์ไม่ว่าจะในเชิงวีรกรรมหรือโศกนาฏกรรมในสนามรบในห้องทรมานหรือในเรือที่กำลงจมปัญหาที่คุณกำลังฟาดฟันมักถูกลืมเพราะร่างกายจะพองบวมขึ้นจนเต็มจักรวาลและแม้เมื่อคุณไม่ได้เป็นอัมพาตไปเพราะความกลัวหรือกรีดร้องด้วยความเจ็บปวดชีวิตคือการต่อสู้วินาทีต่อวินาทีต่อสู้กับความหิวความหนาวเย็นการนอนไม่หลับต่อสู้กับกระเพาะที่เต็มไปด้วยกรดหรือฟันที่กำลังปวด
เขาเปิดสมุดบันทึกเป็นเรื่องสำคัญที่ต้องเขียนอะไรสักอย่างลงไปผู้หญิงในโทรภาพเริ่มร้องเพลงใหม่อีกเพลงน้ำเสียงของเธอดูราวจะเสียดแทงเข้าไปในสมองเขาราวกับเศษแก้วอันแหลมคมเขาพยายามคิดถึงโอไบรอันผู้ที่เขาเขียนบันทึกให้หรือเขียนถึงทว่าเขากลับไพล่คิดไปถึงสิ่งที่จะเกิดกับเขาหลังจากตำรวจความคิดจับตัวเขาไปคงไม่เป็นไรหรอกหากพวกเขาฆ่าคุณใน
จอร์จออร์เวลล์|
123
