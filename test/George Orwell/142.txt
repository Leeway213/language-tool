2
วินสตันค่อยๆลัดเลาะไปตามเส้นทางเดินทอดผ่านแสงและเงาที่แต่งแต้มสลับเรียงรายเขาก้าวลงไปในบ่อทองคำทุกครั้งที่กิ่งใบของต้นไม้ใหญ่แยกออกจากกันใต้ทิวไม้ทางด้านซ้ายของเขาพื้นดินปกคลุมด้วยแพหมอกของต้นบลูเบลล์อากาศรอบกายเหมือนจะแผ่วจุมพิตผิววันนี้เป็นวันที่สองของเดือนพฤษภาคมเสียงขันคูของนกพิราบป่าดังแว่วมาจากที่ไหนสักแห่งลึกเข้าไปใจกลางป่า
เขามาเร็วกว่าเวลานัดนิดหน่อยไม่มีความยากลำบากใดๆในการเดินทางเห็นได้ชัดว่าหญิงสาวมีประสบการณ์ทำให้เขาหวาดกลัวน้อยลงกว่าที่ควรสันนิษฐานได้ว่าเธอเป็นที่น่าเชื่อถือในการหาสถานที่ที่ปลอดภัยตามธรรมดาแล้วคุณไม่ควรคาดการณ์ว่าบริเวณชนบทชานเมืองจะปลอดภัยกว่าในลอนดอนแน่นอนว่าจะไม่มีโทรภาพแต่อันตรายมีอยู่เสมอจากไมโครโฟนที่ซ่อนอยู่ซึ่งอาจจับและระบุเสียงของคุณได้นอกจากนี้ไม่เป็นการง่ายเลยที่จะหาวิธีเดินทางด้วยตนเองโดยไม่เป็นที่ดึงดูดความสนใจสำหรับระยะทางน้อยกว่าหนึ่งร้อยกิโลเมตรไม่จำเป็นต้องมีการประทับตราในหนังสือเดินทางแต่บางครั้งก็มีตำรวจสายตรวจเตร็ดเตร่อยู่ตามสถานีรถไฟคอยตรวจเอกสารสมาชิกพรรคที่ค้นเจอและถามคำถามน่าอึดอัดใจอย่างไรก็ตามไม่มีสายตรวจโผล่มาให้เห็นและบนเส้นทางเดินเท้าจากสถานีเขาก็ชำเลืองมองหลังอยู่หลายครั้งเพื่อให้แน่ใจว่าไม่มีใครตามมารถไฟแน่นขนัดด้วยกรรมาชนเป็นอารมณ์วันหยุดอันเนื่องมาจากอากาศอบอุ่นของฤดูร้อนตู้รถไฟชั้นที่นั่งไม้ซึ่งเขาโดยสารมานั้นเต็มจนล้นด้วยครอบครัวใหญ่โตมโหฬารครอบครัวเดียวมี
