สงสัยเลยว่าต้องมีแสงเจิดจ้าจนตาพร่าสว่างวาบขึ้นแวบหนึ่งแน่วินสตันไม่เจ็บปวดเพียงแต่อยู่ในท่านอนคว่ำหน้าแม้ว่าตอนที่เกิดปรากฏการณ์นี้เขาจะนอนหงายอยู่ก็ตามเขารู้สึกแปลกประหลาดอย่างยิ่งที่ถูกซัดลงมาในท่านี้เป็นการทำหันกระแทกกระทั้นที่ไร้ความเจ็บปวดทว่าน่าสะพรึงกลัวทำให้เขานอนแผ่ราบคาบและมีอะไรบางอย่างเกิดขึ้นภายในหัวขณะที่ดวงตาวินสตันจับภาพได้อีกครั้งเขาจำได้ว่าตนเองเป็นใครอยู่ที่ไหนและจำใบหน้าที่กำลังจ้องหน้าเขาได้ทว่าบางส่วนหรือหลายส่วนเกิดเป็นหย่อมความว่างเปล่าขนาดใหญ่ราวกับมีบางชิ้นส่วนถูกหยิบออกไปจากสมอง
“ไม่นานหรอกเดี๋ยวก็หาย”โอไบรอันกล่าว“มองตาผมซิโอเชียเนียทำสงครามกับมหารัฐไหน”
วินสตันคิดเขารู้ว่าความหมายของโอเชียเนียคืออะไรและรู้ว่าเขาเป็นพลเมืองโอเชียเนียเขาจำยูเรเซียและอีสเตเชียได้ด้วยแต่ว่าใครทำสงครามกับใครนั้นเขาไม่รู้อันที่จริงเขาไม่รู้ด้วยซ้ำว่ามีสงคราม
“ผมจำไม่ได้”“โอเชียเนียทำสงครามกับอีสเตเชียคราวนี้จำได้หรือยัง”“ได้แล้ว”
“โอเชียเนียทำสงครามกับอีสเตเชียมาตลอดนับตั้งแต่จุดเริ่มต้นของชีวิตคุณจุดเริ่มต้นของพรรคและจุดเริ่มต้นของประวัติศาสตร์สงครามดำเนินต่อเนื่องโดยไม่หยุดพักเป็นสงครามเดียวกันเสมอคุณจำได้ไหม”
“จำได้”
“เมื่อสิบเอ็ดปีที่แล้วคุณได้สร้างตำนานขึ้นเรื่องหนึ่งเกี่ยวกับชายสามคนผู้ถูกตัดสินประหารชีวิตด้วยข้อหาทรยศคุณแสร้งทำเป็นว่าได้เห็นกระดาษแผ่นหนึ่งที่พิสูจน์ได้ว่าพวกเขาบริสุทธิ์ไม่มีกระดาษอะไรแบบนั้นอยู่จริงๆหรอกคุณสร้างมันขึ้นมาและต่อมาคุณก็เชื่อเรื่องที่คุณสร้างมากขึ้นเรื่อยๆตอนนี้คุณจำช่วงขณะที่คุณสร้างเรื่องขึ้นมาในครั้งแรกได้แล้วคุณจำได้ใช่ไหม”
“จำได้”
290|หนึ่ง-เก้-แปล
