ความแปลบปลาบด้วยความกลัวแทรกผ่านร่างเขาเขาหุนหันพลันแล่นมากพอแล้วที่กล้าซื้อสมุดตั้งแต่แรกและสาบานไว้แล้วว่าจะไม่เฉียดกรายมาใกล้แถวนี้อีกทว่าในทันทีที่เขาปล่อยความคิดให้ล่องลอยเท้าของเขาก็พร้อมใจกันพาเขากลับมาที่นี่อีกจนได้เขามุ่งมั่นต่อสู้กับแรงกระตุ้นให้ฆ่าตัวตายจากการกระทำแบบนี้และคิดหวังปกป้องตัวเองด้วยการเริ่มเขียนบันทึกประจำวันในขณะเดียวกันเขาก็สังเกตเห็นว่าแม้จะใกล้ยี่สิบหนึ่งนาฬิการ้านก็ยังเปิดอยู่ด้วยความรู้สึกว่าถ้าเขาเข้าไปอยู่ในร้านจะเป็นที่สังเกตเห็นชัดเจนน้อยกว่ายืนแกว่งอยู่บนทางเท้าเช่นนี้เขาจึงก้าวผ่านประตูหน้าร้านเข้าไปหากถูกถามเขาอาจแก้ตัวได้ว่าเขากำลังหาซื้อใบมีดโกน
เจ้าของร้านเพิ่งจุตตะเกียงน้ำมันที่แขวนอยู่มันส่งกลิ่นไม่ค่อยโสภาแต่ให้ความรู้สึกเป็นกันเองเขาเป็นชายอายุน่าจะราวหกสิบดูขี้โรคหลังงอหุ้มจมูกยาวลักษณะใจดีดวงตาอ่อนโยนดูผิดส่วนเพราะแว่นตาหนาเตอะผมขาวเกือบหมดหัวแต่คิ้วดกหนายังดำขลับด้วยแว่นตาของเขาความสุภาพอ่อนโยนการเคลื่อนไหวอย่างกระฉับกระเฉงและความจริงที่ว่าเขาสวมเสื้อนอกกำมะหยี่สีดำเก่าแก่ทำให้ท่าทางเขาดูเหมือนผู้ทรงความรู้ราวกับเคยเป็นผู้เกี่ยวข้องอย่างใดอย่างหนึ่งกับวรรณคดีหรือบางทีอาจเป็นนักดนตรีน้ำเสียงนุ่มนวลของเขาดังเพียงแผ่วๆและสำเนียงไม่เสื่อมทรามเหมือนพวกกรรมาชนส่วนใหญ่
“ผมจำคุณได้ตั้งแต่เห็นอยู่บนทางเท้า”เขากล่าวทันที“คุณคือสุภาพบุรุษที่ซื้อสมุดเปล่าที่เป็นของสะสมของสตรีสาวผู้หนึ่งเป็นสมุดที่มีกระดาษแผ่นเล็กๆสวยงาม“กระดาษสีครีม”เคยเรียกกันอย่างนั้นเดี๋ยวนี้ไม่มีการผลิตกระดาษแบบนั้นอีกแล้วโอ...ผมกล้าพูดเลยว่าสักห้าสิบปีเห็นจะได้”เขาเพ่งมองวินสตันลอดแว่นสายตา“คุณต้องการอะไรเป็นพิเศษหรือเปล่าหรือแค่อยากเดินดู”
“ผมผ่านมา”วินสตันกล่าวเป็นกลางๆ“เลยแวะเข้ามาดูไม่ได้ต้องการอะไรเป็นพิเศษ”
“ดีเหมือนกัน”อีกฝ่ายกล่าว“เพราะผมก็ไม่รู้จะนำเสนออะไรที่คิดว่าคุณน่าจะพอใจ”เขาแสดงท่าทางขออภัยด้วยฝ่ามือที่ดูอ่อนนุ่ม“คุณเห็น
อร์ออร์เวลล์|115
