5
ไซม์หายไปรุ่งเช้าวันหนึ่งเขาไม่มาทำงานคนไร้สมองสองสามคนแสดงความเห็นกันเรื่องที่เขาหายไปในวันต่อมาไม่มีใครพูดถึงเขาอีกและในวันที่สามวินสตันเข้าไปที่ห้องโถงของกรมบันทึกเพื่อดูกระดานแจ้งข่าวหนึ่งในประกาศเป็นรายชื่อสมาชิกกรรมการหมากรุกซึ่งไซม์เคยเป็นหนึ่งในนั้นรายชื่อดูเหมือนเดิมทุกประการไม่มีสิ่งใดถูกขีดฆ่าแต่รายชื่อหดสั้นลงไปหนึ่งชื่อนี่ก็เพียงพอแล้วไซม์ยุติการมีตัวตนหรืออีกนัยหนึ่งเขาไม่เคยมีตัวตน
สภาพอากาศร้อนราวเตาอบในกระทรวงเขาวงกตไม่มีหน้าต่างห้องที่ติดเครื่องปรับอากาศยังคงรักษาอุณหภูมิตามปรกติแต่ทางเดินภายนอกสามารถไหม้เท้าคนได้เลยทีเดียวและกลิ่นเหม็นตลบในรถไฟใต้ดินในชั่วโมงเร่งด่วนก็สุดแสนเลวร้ายการเตรียมการสำหรับสัปดาห์เกลียดชังทำกันเต็มพิกัดเจ้าหน้าที่ของทุกกระทรวงกำลังทำงานล่วงเวลาทั้งริ้วขบวนการชุมนุมการสวนสนามของกองทหารการบรรยายหุ่นขี้ผึ้งแผ่นป้ายโฆษณาภาพยนตร์รายการโทรภาพทุกอย่างต้องได้รับการจัดเตรียมรวมไปถึงการสร้างเวทีสร้างรูปจำลองเขียนคำขวัญประกาศเกียรติคุณแต่งเพลงกระจายข่าวลือปลอมแปลงรูปถ่ายหน่วยงานของจูเลียในกระทรวงบันเทิงคดีพักการผลิตนวนิยายชั่วคราวและกำลังเร่งออกแผ่นพับชุดอำมหิตส่วนวินสตันนอกจากงานประจำแล้วเขาต้องใช้เวลายาวนานในแต่ละวันอ่านแฟ้มเก่าๆของเดอะไทมส์พร้อมกับเปลี่ยนแปลงและตกแต่งเนื้อข่าวต่างๆที่ต้องใช้อ้างในสุนทรพจน์เวลาดึกคืนนั้นเมื่อฝูงอันธพาลในกลุ่มกรรมาชนออกเตร็ดเตร่บนถนนเมืองทั้งเมืองก็อวลไปด้วยบรรยากาศของความอยากรู้อยากเห็น
