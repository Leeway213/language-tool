ยกเว้นปัจจุบันอันไม่มีที่สิ้นสุดซึ่งพรรคคือผู้ถูกต้องเสมอแน่นอนผมรู้ว่าอดีตถูกบิดเบือนแต่ไม่มีทางเป็นไปได้ที่ผมจะพิสูจน์แม้ว่าผมจะเป็นผู้ปลอมแปลงมันเองก็ตามหลังจากที่ทุกอย่างเสร็จเรียบร้อยจะไม่มีหลักฐานใดเหลืออยู่หลักฐานเพียงอย่างเดียวที่มีคือสิ่งที่อยู่ในใจผมและผมไม่รู้ทั้งไม่มั่นใจเลยว่าจะมีมนุษย์คนไหนอีกที่มีความทรงจำร่วมกับผมตลอดชั่วชีวิตของผมมีเพียงชั่วขณะเดียวเท่านั้นที่ผมได้จับต้องหลักฐานที่เป็นรูปธรรมอย่างแท้จริงหลังจากเกิดเหตุการณ์นั้นแล้วนานหลายปี
“แล้วนั่นมันดียังไง”
“มันไม่ดีหรอกเพราะผมโยนมันทิ้งไปในอีกไม่กี่นาที่ต่อมาแต่หากสิ่งเดียวกันนั้นเกิดขึ้นในวันนี้ผมจะเก็บมันไว้”
“โอ้ว...เป็นฉันไม่เก็บหรอก!”จูเลียกล่าว“ฉันค่อนข้างพร้อมที่จะเสี่ยงแต่เพื่อสิ่งที่คุ้มค่าในขณะนั้นเท่านั้นไม่ใช่เพื่อชิ้นส่วนหนังสือพิมพ์เก่าๆคุณจะทำอะไรได้กับหลักฐานนั่นถ้าคุณเก็บมันไว้”
“อาจทำอะไรไม่ได้มากนักแต่มันเป็นหลักฐานมันอาจซ่อนข้อสงสัยสักสองสามประการไว้ตรงนั้นตรงนี้สมมติว่าถ้าผมกล้านำไปให้ใครสักคนดู
ในขณะที่ผมจินตนาการไม่ออกว่าเราจะสามารถเปลี่ยนแปลงอะไรในช่วงชีวิตของเราเองได้ใครคนนั้นอาจจินตนาการออกถึงเงื่อนปมเล็กๆของการต่อต้านที่ปรากฏตรงนั้นตรงนี้คนกลุ่มเล็กๆหลายกลุ่มอาจรวมตัวเข้าด้วยกันแล้วค่อยๆขยายใหญ่ขึ้นกระทั่งทิ้งบันทึกสองสามชิ้นไว้เบื้องหลังเพื่อคนรุ่นหลังๆจะได้สืบทอดสิ่งที่พวกเราทิ้งไว้ต่อไป”
“ฉันไม่สนใจคนรุ่นต่อไปหรอกที่รักฉันสนใจแต่เรา”“คุณเป็นกบฏเพียงแค่ต่ำจากเอวลงไปเท่านั้นเอง”เขาบอกเธอ
เธอคิดว่าประโยคนี้ช่างเปี่ยมไหวพริบอันปราดเปรื่องและเหวี่ยงแขนโอบรอบกายเขาอย่างสุขใจ
ในเรื่องการแตกกิ่งก้านสาขาของคำสอนพรรคนั้นเธอไม่สนใจแม้แต่น้อยเมื่อใดก็ตามที่เขาเริ่มพูดถึงหลักการอิงซ็อกคิดสองชั้นการเปลี่ยนแปลงอดีตการปฏิเสธความจริงที่เป็นรูปธรรมและการใช้คำนิวสปีกเธอจะเริ่มเบื่อ
180
หนึ่ง-เก้-แปด
