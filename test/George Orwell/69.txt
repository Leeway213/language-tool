5
ในโรงอาหารเพดานต่ำลึกลงไปใต้ดินแถวรอรับอาหารกลางวันขยับไปข้างหน้าอย่างเชื่องช้าทั้งห้องแออัดด้วยผู้คนและเสียงดังอีกทึกไอร้อนของสตูลอยขึ้นจากช่องตะแกรงตรงเคาน์เตอร์พร้อมกลิ่นโลหะเปรี้ยวๆแต่ไม่อาจกลบกลิ่นฉุนของเหล้ายินวิกตอรีได้ไกลออกไปด้านหนึ่งของห้องมีบาร์เล็กๆเป็นเพียงหลืบเว้าเข้าไปในผนังเป็นที่ซึ่งสามารถซื้อยินอีกใหญ่ได้ในราคาสิบเซนต์
“ผมกำลังตามหาคุณอยู่ที่เดียว”เสียงพูดดังขึ้นด้านหลังวินสตันเขาหันไปไซม์เพื่อนเขานั่นเองไซม์ทำงานอยู่กองวิจัยบางทีคำว่า"เพื่อน"อาจไม่ถูกต้องเสียทีเดียวทุกวันนี้คุณไม่มีเพื่อนมีแต่“สหาย”แต่ก็มีสหายบางคนที่สังคมของเขาน่าพึงใจกว่าคนอื่นๆไซม์เป็นนักภาษาศาสตร์ผู้เชี่ยวชาญนิวสปีกอันที่จริงเขาเป็นหนึ่งในผู้ชำนาญการกลุ่มใหญ่มากผู้รวบรวมพจนานุกรมนิวสปีกฉบับพิมพ์ครั้งที่สิบเอ็ดไซม์เป็นคนร่างเล็กตัวเล็กกว่าวินสตันผมดำดวงตาโปนใหญ่มีแววเศร้าแกมหยามหยันในเวลาเดียวกันและมักดูเหมือนเขามองสำรวจใบหน้าคุณอย่างใกล้ชิดขณะสนทนา
“ผมอยากถามว่าคุณได้ใบมีดโกนหนวดมาบ้างไหม”เขากล่าว
“ไม่เลยสักอัน!”วินสตันรีบบอกด้วยความรู้สึกผิดบางประการ“ผมพยายามหาทั่วแล้วมันคงไม่มีอยู่อีกต่อไปแล้ว”
ทุกคนจะเฝ้าถามหาใบมีดโกนจากคุณอันที่จริงเขามีที่ยังไม่ได้ใช้สองใบซึ่งเขาเก็บตุนไว้ภาวะขาดแคลนเครื่องอุปโภคบริโภคมีมาหลายเดือนแล้วไม่ว่าช่วงเวลาใดก็มักมีสิ่งของจำเป็นที่ร้านค้าพรรคไม่สามารถจัดหามา
