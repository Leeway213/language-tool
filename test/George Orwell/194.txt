เขานึกถึงโทรภาพกับหูที่ไม่เคยหลับพวกเขาสามารถสอดแนมคุณทั้งวันทั้งคืนทว่าหากคุณเก็บง่าความคิดของคุณไว้ให้ดีคุณก็จะยังสามารถชิงไหวชิงพริบกับพวกเขาแม้พวกเขาจะใช้ความเฉลียวฉลาดทั้งหมดที่มีก็ไม่อาจเข้าใจความลับของการค้นพบว่ามนุษย์คนอื่นกำลังคิดอะไรแต่บางทีความจริงข้อนี้อาจลดประสิทธิภาพลงเมื่อคุณอยู่ในเงื้อมมือของพวกเขาจริงๆไม่มีใครรู้ว่าเกิดอะไรขึ้นบ้างภายในกระทรวงความรักแต่ก็พอจะเดาได้การทรมานใช้ยาใช้เครื่องมืออันละเอียดอ่อนซึ่งจะลงบันทึกปฏิกิริยาทางประสาทของคุณค่อยๆทำให้คุณอิดโรยเพราะไม่ได้หลับโดดเดี่ยวและถูกชักถามซ้ำซากไม่หยุดหย่อนไม่ว่าอย่างไรความเป็นจริงจะไม่อาจซ่อนเร้นไว้ได้อีกพวกเขาสามารถแกะรอยจากการสอบปากคำและสามารถเค้นจากคุณด้วยการทรมานทว่าหากจุดมุ่งหมายของคุณมิใช่การมีชีวิตรอดแต่เป็นการดำรงความเป็นมนุษย์เล่าท้ายที่สุดแล้วจะก่อให้เกิดความแตกต่างอย่างไรพวกเขาไม่สามารถเปลี่ยนความรู้สึกของคุณอีกทั้งคุณเองก็ไม่สามารถเปลี่ยนความรู้สึกตนเองได้เช่นกันแม้ว่าคุณจะต้องการก็ตามพวกเขานำรายละเอียดทั้งหมดของทุกสิ่งมาตีแผ่ได้ไม่ว่าจะเป็นสิ่งที่คุณทำหรือพูดหรือคิดทว่าส่วนลึกภายในหัวใจคุณซึ่งการทำงานของมันเป็นสิ่งเร้นลับแม้แต่กับตัวคุณเองนั้นยังคงไม่มีใครสามารถเจาะเข้าไปถึงได้
จอร์จออร์เวลล์|
193
