อย่างระมัดระวังให้อยู่ในแนวนอนการปันส่วนครั้งใหม่จะยังไม่เริ่มจนกว่าจะถึงพรุ่งนี้และเขาเหลือบุหรี่อีกเพียงสี่มวนชั่วขณะนั้นเขาปิดหูไม่นำพาเสียงจากระยะไกลและตั้งใจฟังสิ่งที่พรั่งพรูจากโทรภาพบนจอปรากฏให้เห็นแม้แต่ภาพการเดินขบวนขอบคุณพี่เบิ้มที่เพิ่มอัตราส่วนปันช็อกโกแลตขึ้นเป็นยี่สิบกรัมต่อสัปดาห์ด้วยเพิ่งเมื่อวานนี้เองเขาย้อนคิดที่มีประกาศว่าอัตราปันส่วนจะถูกลดลงเหลือยี่สิบกรัมต่อสัปดาห์เป็นไปได้เชียวหรือที่คนเหล่านั้นหลงเชื่อแค่หลังจากยี่สิบชั่วโมงเท่านั้นใช่แล้วพวกเขาหลงเชื่อความเท็จนั้นพาร์สันส์หลงเชื่อง่ายดายด้วยความโง่เขลาเท่าๆกับสมองสัตว์ส่วนเจ้าสัตว์โลกไร้นัยน์ตาที่อีกโต๊ะหนึ่งก็หลงเชื่ออย่างคลั่งไคล้ไหลหลงด้วยความปรารถนาอย่างเดือดดาลที่จะไล่ล่ากล่าวประณามและระเหิดหายใครก็ตามที่ตามที่ชี้แนะว่าอัตราส่วนเมื่อสัปดาห์ที่แล้วคือสามสิบกรัมไซม์ก็เช่นกันด้วยวิถีอันซับซ้อนกว่าโดยการคิดสองชั้นไซม์เชื่ออย่างเต็มใจแล้วเขาเล่าเพียงเขาคนเดียวกระมังที่ยังครอบครองสิ่งที่เรียกว่าความทรงจำ
สถิติอันเหลือเชื่อหลั่งไหลจากโทรภาพอย่างต่อเนื่องเมื่อเปรียบเทียบกับปีที่แล้วปรากฏว่ามีอาหารเพิ่มขึ้นเครื่องนุ่งห่มเพิ่มขึ้นที่อยู่อาศัยเพิ่มขึ้นเครื่องเรือนเพิ่มขึ้นหม้อหุงต้มเพิ่มขึ้นเชื้อเพลิงเพิ่มขึ้นเรือเพิ่มขึ้นเฮลิคอปเตอร์เพิ่มขึ้นหนังสือเพิ่มขึ้นเด็กทารกเพิ่มขึ้นเพิ่มขึ้นทุกสิ่งทุกอย่างยกเว้นโรคภัยไข้เจ็บอาชญากรรมและความวิกลจริตปีต่อปีนาทีต่อนาทีทุกผู้ทุกนามทุกสิ่งทุกอย่างเพิ่มพรวดขึ้นอย่างรวดเร็ววินสตันใช้ช้อนเขี่ยน้ำเกรวีสีซีดที่หกเลอะเทอะอยู่บนโต๊ะไปมาลากเส้นยาวให้เป็นรูปร่างแบบเดียวกับที่ไซม์ทำก่อนหน้านี้เขาจดจ่อกับสัมผัสของชีวิตในเชิงรูปธรรมด้วยความขุ่นเคืองเป็นเช่นนี้เสมอมาหรืออาหารมีรสชาติแบบนี้เสมอมาหรือเขามองไปรอบโรงอาหารห้องเพดานต่ำแออัดด้วยผู้คนฝาผนังเปรอะเปื้อนด้วยรอยสัมผัสจากร่างกายมนุษย์จำนวนนับไม่ถ้วนโต๊ะเก้าอี้โลหะบุบบี้ตั้งชิดกันแน่นขนัดจนเวลานั่งข้อศอกชนกันซ้อนหงิกงอถาดบุบถ้วยน้ำกระเบื้องเนื้อหยาบสีขาวพื้นผิวทุกแห่งเป็นมันเยิ้มสิ่งสกปรกแทรกซึมทุกๆ
อร่าออร์เวล|79
