โอเชียเนียออกเป็นสองส่วนนั่นอาจหมายถึงอะไรก็ได้ความพ่ายแพ้การสิ้นสุดการปักปันแผนที่โลกใหม่ความล่มสลายของพรรค!เขาสูดหายใจลึกการผสมปนเปอย่างพิสดารของความรู้สึกต่อสู้กันอยู่ภายในตัวเขาแต่ก็ไม่ใช่การผสมปนเปอย่างแท้จริงเป็นเพียงการแบ่งชั้นความรู้สึกซึ่งมีความเชื่อมโยงถึงกันและกันที่บอกไม่ได้ว่าชั้นไหนเป็นชั้นล่างสุดมากกว่า
อาการกล้ามเนื้อกระตุกผ่านไปเขาวางม้าขาวกลับลงที่เดิมทว่าไม่อาจจดจ่ออยู่กับการศึกษาปัญหาหมากรุกอย่างจริงจังในชั่วขณะความคิดเขาล่องลอยอีกเกือบไม่รู้ตัวว่าเขาใช้นิ้วเขี่ยฝุ่นบนโต๊ะเป็นข้อความ
2+2=5
“พวกมันไม่สามารถเข้าถึงภายในตัวคุณได้หรอก”เธอเคยบอกแต่พวกเขาเข้าถึงภายในตัวคุณได้“สิ่งที่เกิดขึ้นกับคุณที่นี่เป็นนิรันดร์”โอไบรอันกล่าวไว้แล้วเป็นคำกล่าวที่เป็นจริงมีบางสิ่งนั่นคือการกระทำของคุณเองที่คุณไม่อาจกู้กลับคืนบางสิ่งถูกสังหารไปแล้วในอกคุณถูกแผดเผาเอาไฟจี้
เขาเคยเจอเธอเคยพูดกับเธอด้วยซ้ำไม่ได้มีอันตรายใดๆในการกระทำเช่นนั้นเขารู้ดีราวกับเป็นสัญชาตญาณว่าตอนนี้คนพวกนั้นแทบไม่สนใจการกระทำของเขาเขาสามารถจัดเวลานัดพบเธอเป็นครั้งที่สองได้หากคนใดคนหนึ่งต้องการอันที่จริงเป็นความบังเอิญที่ทั้งสองได้พบกันพวกเขาเจอกันในสวนสาธารณะเป็นวันอันเลวร้ายหนาวแสบทรวงในเดือนมีนาคมพื้นดินแข็งราวกับแผ่นเหล็กราวกับหญ้าทุกต้นตายสนิทไม่มีการผลิดอกออกใบที่ไหนเลยนอกจากดอกโครคัสไม่กี่ดอกที่แทรกตัวเองขึ้นมาเพื่อที่จะขาดวิ่นด้วยแรงลมเขากำลังรีบเดินมือเย็นเฉียบจนแข็งนัยน์ตารื้นด้วยหยาดน้ำขณะที่เขาเห็นเธออยู่ห่างออกไปไม่ถึงสิบเมตรเขาชะงักงันในทันทีเมื่อเห็นว่าเธอเปลี่ยนไปในทางแย่ลงทั้งสองเกือบสวนกันโดยไม่แสดงท่าที่ใดๆแต่แล้วเขาก็หันกลับและเดินตามเธออย่างไม่ใคร่กระตือรือร้นนักเขารู้ว่าไม่มีอันตรายไม่มีใครสนใจเขาเธอไม่พูดเดินอ้อมสนามหญ้าไปทางอื่นราวกับ
จอร์ออร์เวลล์|325
