วินสตันครุ่นคิดดูเหมือนไม่มีคำถามอะไรที่เขาต้องการจะถามอีกเขารู้สึกว่าแรงกระตุ้นให้เอ่ยถึงหลักการกว้างๆที่ต้องใช้ถ้อยคำสำคัญๆยังคงมีน้อยนิดแทนที่เขาจะนึกถึงสิ่งใดที่เชื่อมโยงโดยตรงกับโอ'ไบรอันหรือภราดรภาพในใจเขากลับเกิดภาพซ้อนเป็นภาพห้องนอนมืดๆที่แม่ของเขาได้ใช้ช่วงเวลาสุดท้ายของชีวิตอยู่ในนั้นกับห้องเล็กๆเหนือร้านค้าของคุณชาร์ริงตันแก้วทับกระดาษและภาพพิมพ์โลหะในกรอบไม้แดงเขาเอ๋ยโดยแทบไม่ทันได้คิดว่า
“คุณเคยได้ยินเพลงร้องเล่นเก่าเพลงหนึ่งที่ขึ้นต้นว่า“ส้ม-มะนาวเสียงระฆังแห่งเซนต์เคลเมนต์ไหม”
โอไบรอันพยักหน้าอีกครั้งเขาเอ่ยบทกลอนที่เป็นเนื้อร้องออกมาจนจบด้วยท่าที่เคร่งขรึม
“ส้ม-มะนาวเสียงระฆังแห่งเซนต์เคลเมนต์เธอเป็นหนี้ฉันสามฟาร์ทิงเสียงระฆังแห่งเซนต์มาร์ตินเมื่อไรจะจ่ายฉันคืนเสียงระฆังแห่งโอลด์เบลีย์เมื่อฉันร่ำรวยแล้วสิเสียงระฆังแห่งชอร์ดิตซ์”“คุณรู้วรรคสุดท้าย!”วินสตันกล่าว
“ใช่ผมรู้วรรคสุดท้ายและตอนนี้ผมเกรงว่าจะถึงเวลาที่คุณต้องไปแล้วแต่รอเดี๋ยวให้ผมเอายาให้คุณสักเม็ดก่อนดีกว่า”
ขณะที่วินสตันยืนขึ้นโอไบรอันยื่นมือข้างหนึ่งออกมาอุ้งมือทรงพลังของเขาบีบกระดูกฝ่ามือของวินสตันแน่นเมื่อถึงหน้าประตูวินสตันมองกลับไปทว่าโอ'ไบรอันดูเหมือนเข้าสู่กระบวนการปลดเขาออกจากจิตใจเรียบร้อยแล้วโอ"ไบรอันรออยู่โดยแตะมือที่ปุ่มควบคุมโทรภาพถัดออกไปเบื้องหลังวินสตันมองเห็นโต๊ะเขียนหนังสือกับโคมไฟสีเขียวเครื่องเขียนตามคำบอกและตะแกรงลวดบรรจุกระดาษเรียงเป็นตั้งสูงเหตุการณ์ที่เกิดขึ้นปิดลงแล้วและสามสิบวินาทีต่อมาก็ปรากฏในความคิดวินสตันว่าโอไบรอันคงกลับไปยังที่ที่เขานั่งอยู่ก่อนจะถูกขัดจังหวะกลับไปยังงานสำคัญที่ทำในนามของพรรค
จอร์ออร์เวลล์|205
