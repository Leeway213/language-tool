ในช่วงเวลาเช่นนี้แม้แต่การแปรเปลี่ยนความเกลียดชังของคนคนหนึ่งให้หันเหไปทางโน้นทางนี้ด้วยความสมัครใจก็ย่อมเป็นไปได้ทันใดนั้นด้วยความพยายามสุดแรงเช่นเดียวกับการที่ใครสักคนสะบัดศีรษะออกจากหมอนในยามฝันร้ายวินสตันประสบความสำเร็จในการเปลี่ยนถ่ายความเกลียดชังใบหน้าบนจอภาพไปยังหญิงสาวผมดำเบื้องหลังเขาภาพหลอนอันเจิดจรัสงดงามกระจ่างขึ้นในสมองเขาจะฟาดเธอให้ตายคากระบองยางเขาจะจับเธอเปลือยกายมัดไว้กับเสายิงธนูใส่ทั้งตัวเหมือนนักบุญเซบาสเตียนเขาอยากข่มขืนเธอแล้วปาดคอเธอในช่วงขณะจุดสุดยอดนอกจากนั้นเวลานี้เขาได้ตระหนักดีแล้วในสิ่งที่ก่อนหน้านี้เขาไม่เคยตระหนักเหตุใดหรือเขาจึงเกลียดเธอนักเขาเกลียดเธอเพราะเธอสาวสวยและไม่สนใจในเรื่องเพศเพราะเขาต้องการนอนกับเธอและจะไม่มีวันได้ทำเช่นนั้นเพราะรอบเอวหวามไหวของเธอดูราวจะเรียกร้องให้โอบไว้ในอ้อมแขนแต่เป็นไปไม่ได้เพียงเพราะมีผ้าคาดเอวสีเลือดหมูน่าชังซึ่งเป็นสัญลักษณ์อันก้าวร้าวของพรหมจารีผืนนั้น
กิจกรรมเกลียดชังเข้าสู่ช่วงสำคัญที่สุดเสียงของโกลด์สไตน์กลายเป็นเสียงร้องของแกะจริงๆและในทันทีนั้นใบหน้าเขาก็เปลี่ยนไปเป็นหน้าแกะจากนั้นใบหน้าแกะก็หลอมละลายไปรวมกับร่างของทหารยูเรเซียซึ่งดูเหมือนกำลังก้าวมาข้างหน้าร่างใหญ่มหึมาน่าสะพรึงกลัวปืนกลกึ่งอัตโนมัติของพวกเขาคำรามลั่นและดูราวกับยิงรัวออกมาจากหน้าจอภาพกระทั่งผู้คนในที่นั่งแถวหน้าต้องผงะไปข้างหลังจริงๆทว่าในขณะเดียวกันก็มีเสียงถอนหายใจหนักหน่วงด้วยความโล่งอกดังมาจากทุกคนภาพของศัตรูหลอมละลายไปเป็นใบหน้าพี่เบิ้มผมดำหนวดดำเปี่ยมพลังและความสุขุมเร้นลับใบหน้าใหญ่กว้างเกือบเต็มจอไม่มีใครได้ยินว่าพี่เบิ้มพูดอะไรเป็นถ้อยคำให้กำลังใจเพียงไม่กี่คำและเป็นถ้อยคำที่ใช้กล่าวตอกย้ำในสนามรบไม่มีใครจับใจความได้แต่การได้เห็นภาพพี่เบิ้มพูดบางอย่างก็เป็นการเรียกความเชื่อมั่นให้กลับคืนมาจากนั้นใบหน้าพี่เบิ้มค่อยๆเลือนหายไปอีกครั้งและคำขวัญสามประโยคของพรรคก็ขึ้นมาแทนที่ด้วยตัวอักษรตัวใหญ่มหึมา:
อร์ออร์เวลล์|35
