เขาสงสัยว่าหรือคนพวกนี้จะได้ตัวคุณชาร์ริงตันไปแล้วสงสัยว่าพวกเขาทำอะไรกับหญิงที่อยู่ที่ลานบ้านเขาสังเกตว่าตนเองปวดปัสสาวะจนสุดทนและรู้สึกแปลกใจนิดๆเพราะเขาเพิ่งปัสสาวะไปเมื่อสองสามชั่วโมงที่แล้วนี้เองเขาสังเกตว่านาฬิกาบนหิ้งหน้าเตาผิงชี้ที่เลขเก้าหมายถึงยี่สิบเอ็ดนาฬิกาแต่แสงสว่างดูเจิดจ้าเหลือเกินหรือแสงอาทิตย์ยามเย็นในเดือนสิงหาคมจะเริ่มหมดในเวลายี่สิบเอ็ดนาฬิกาเขาสงสัยว่าหรือเป็นเพราะเขากับจูเลียหลงเวลานอนเพลินจนนาฬิกาทบรอบแล้วคิดว่าเป็นยี่สิบนาฬิกาสามสิบทั้งๆที่จริงๆแล้วคือแปดนาฬิกาสามสิบของเช้าวันรุ่งขึ้นแต่เขาก็ไม่ได้คิดต่อนั่นไม่ใช่สิ่งที่น่าสนใจ
เสียงฝีเท้าของใครคนหนึ่งที่เบากว่าคนอื่นๆเดินมาตามทางเดินคุณชาร์ริงตันเข้ามาในห้องพฤติกรรมของชายในเครื่องแบบสีดำเปลี่ยนเป็นสงบเสงี่ยมขึ้นมาในทันทีมีบางอย่างเปลี่ยนไปในท่าทางของคุณชาร์ริงตันสายตาเขามองไปที่เศษแก้วทับกระดาษ
“เก็บเศษแก้วพวกนั้นเสีย”เขากล่าวเสียงเฉียบขาด
ชายคนหนึ่งก้มลงทำตามคำสั่งสำเนียงค็อกนีย์แบบชาวลอนดอนระดับล่างหายไปแล้ววินสตันตระหนักขึ้นมาได้ในทันทีว่าเป็นเสียงใครที่เขาได้ยินจากโทรภาพเมื่อครู่นี้คุณชาร์ริงตันยังคงสวมเสื้อนอกกำมะหยี่ตัวเดิมแต่ผมของเขาที่เคยขาวโพลนทั้งหัวนั้นกลับกลายเป็นสีดำและเขาไม่ได้สวมแว่นตาเขาเหลือบมองวินสตันแวบหนึ่งด้วยสายตาคมกริบราวกับจะตรวจสอบตัวตนเขาจากนั้นก็ไม่ให้ความสนใจอีกเลยคุณชาร์ริงตันยังคงมีเค้าที่วินสตันรู้จักแต่เขาไม่ใช่คนเดิมอีกต่อไปลำตัวเขายืดตรงดูเหมือนร่างจะสูงใหญ่ขึ้นใบหน้าเขาเปลี่ยนไปเพียงเล็กน้อยแต่ถึงอย่างไรก็ทำให้ดูแปรเปลี่ยนไปอย่างสมบูรณ์คิ้วดำไม่ดกเหมือนเมื่อก่อนริ้วรอยหายไปรูปหน้าดูเปลี่ยนไปแม้แต่จมูกก็ดูสั้นลงเป็นใบหน้าที่ระวังระไวและเย็นชาของชายอายุประมาณสามสิบห้าวินสตันสำเหนียกได้เป็นครั้งแรกในชีวิตว่าเขากำลังมองหน้าสมาชิกหน่วยตำรวจความคิดโดยรู้จักว่าคือใคร
จอร์ออร์เวลล์|253
