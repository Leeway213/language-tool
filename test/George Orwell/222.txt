ทั้งหมดและขจัดความเป็นไปได้ทั้งมวลของความคิดอิสระดังนั้นจึงมีปัญหายิ่งใหญ่อยู่สองประการในความกังวลของพรรคที่จะต้องแก้ไขประการแรกคือทำอย่างไรจึงจะค้นพบว่ามนุษย์คนอื่นๆกำลังคิดอะไรในขณะที่คนคนนั้นไม่ต้องการให้รู้และอีกประการหนึ่งคือทำอย่างไรจึงจะฆ่าผู้คนหลายร้อยล้านคนได้ภายในไม่กี่วินาทีโดยไม่มีการเตือนล่วงหน้าตราบเท่าที่การวิจัยทางวิทยาศาสตร์ยังดำเนินต่อไปนี่คือประเด็นสำคัญนักวิทยาศาสตร์ทุกวันนี้หากไม่ใช่ส่วนผสมระหว่างนักจิตวิทยากับพนักงานสอบสวนผู้ทำการศึกษาความหมายของการแสดงออกทางสีหน้าท่าทางลักษณะน้ำเสียงในทุกรายละเอียดอย่างแท้จริงและทำการทดสอบผลกระทบที่เกิดขึ้นตามจริงของการใช้ยาการช็อตไฟฟ้าการสะกดจิตและการทรมานร่างกายแล้วก็เป็นนักเคมีนักฟิสิกส์หรือนักชีววิทยาผู้ใส่ใจเฉพาะแค่การนำสาขาวิชาที่ตนเชี่ยวชาญเป็นพิเศษไปใช้เพื่อการทำลายชีวิตเท่านั้นในเหล่าห้องปฏิบัติการกว้างใหญ่ในกระทรวงสันติภาพและสถานีทดลองต่างๆที่ซ่อนอยู่ในป่าแถบบราซิลหรือในทะเลทรายออสเตรเลียหรือหมู่เกาะที่ถูกลืมในมหาสมุทรแอนตาร์กติกล้วนเต็มไปด้วยทีมผู้เชี่ยวชาญที่ทำงานมิรู้จักเหน็ดเหนื่อยบางทีมรับผิดชอบงานง่ายๆอย่างการวางแผนการส่งกำลังในสงครามแห่งอนาคตหลายทีมประดิษฐ์คิดค้นระเบิดหัวจรวดขนาดใหญ่ขึ้นๆอานุภาพในการทำลายล้างร้ายแรงขึ้นๆและเกราะป้องกันการทะลุทะลวงของอาวุธที่มีประสิทธิภาพมากยิ่งขึ้นๆทีมอื่นๆแสวงหาแก๊สชนิดใหม่ๆที่อานุภาพร้ายแรงถึงตายหรือการผลิตสารพิษที่ใช้ละลายน้ำในปริมาณที่สามารถทำลายพืชผักได้ทั้งทวีปหรือเพาะพันธุ์เชื้อโรคที่สามารถต่อสู้กับภูมิคุ้มกันทุกชนิดในร่างกายมนุษย์เท่าที่จะเป็นไปได้หลายทีมมุ่งผลิตยานยนต์ที่จะแล่นทะลวงใต้ผืนดินแบบที่เรือดำน้ำแล่นอยู่ใต้น้ำหรือผลิตเครื่องบินที่ไม่ต้องอาศัยฐานบินแบบเรือใบที่แล่นบนผิวน้ำอีกหลายทีมทำการสำรวจความเป็นไปได้ต่างๆจากระยะไกลอาทิเช่นการรวมรังสีจากดวงอาทิตย์ผ่านเลนส์ที่ลอยอยู่ในอวกาศไกลออกไปนับพันกิโลเมตรหรือการสร้างปรากฏการณ์แผ่นดินไหวและคลื่นยักษ์เทียมโดยการเจาะลงไปใช้ความร้อนที่ใจกลางโลก
จอร์จออร์เวลล์|
221
