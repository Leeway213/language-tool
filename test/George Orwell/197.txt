จูเลียหลุดปากออกมาเป็นเสียงเล็กแหลมแสดงความประหลาดใจโดยไม่ตั้งใจส่วนวินสตันแม้จะอยู่ในอาการตื่นตระหนกแต่ก็ตกตะลึงเกินกว่าจะสงบปากสงบคำไว้ได้
“คุณปิดเครื่องได้"เขาเอ่ย“ใช่”โอไบรอันกล่าว“เราสามารถปิดเครื่องได้เรามีอภิสิทธิ์เช่นนั้น”
เขาอยู่ตรงหน้าคนทั้งสองแล้วตอนนี้ร่างแข็งแกร่งของเขาตระหง่านคนทั้งคู่สีหน้าที่แสดงออกของเขายังคงอ่านยากเขากำลังรอคอยให้วินสตันพูดด้วยท่าทางค่อนข้างเคร่งเครียดแต่วินสตันจะพูดอะไรเล่าแม้กระทั่งเวลานี้ก็ยังเป็นที่เข้าใจได้ว่าโอไบรอันเป็นเพียงชายผู้มีงานยุ่งผู้กำลังฉุนเฉียวสงสัยว่าทำไมเขาจึงถูกขัดจังหวะไม่มีใครเอ่ยอะไรหลังจากการหยุดนิ่งของโทรภาพห้องทั้งห้องก็ดูจะเงียบกริบเป็นป่าช้าเวลาหลายวินาที่ดำเนินไปช่างเนิ่นนานวินสตันพยายามจับตามองดวงตาโอไบรอันด้วยความยากลำบากแล้วทันใดนั้นใบหน้าถมึงทึงก็มลายลงสู่สีหน้าที่อาจเป็นจุดเริ่มต้นของรอยยิ้มโอไบรอันขยับแว่นสายตาบนดั้งจมูกด้วยท่าทางประจำตัว
“จะให้ผมพูดหรือคุณจะพูด”เขาเอ่ย“ผมพูดเอง”วินสตันกล่าวขึ้นทันที“สิ่งนั้นปิดแล้วจริงๆใช่ไหม”“ใช่ทุกอย่างปิดหมดแล้วเหลือแต่พวกเราตามลำพัง”“เรามาที่นี่เพราะ...”
เขาหยุดพร้อมกับตระหนักเป็นครั้งแรกถึงความคลุมเครือในแรงจูงใจของเขาเพราะเขาไม่รู้ว่าจริงๆแล้วเขาคาดหวังความช่วยเหลือแบบไหนจากโอไบรอันไม่ง่ายเลยที่จะบอกว่าเขามาที่นี่เพราะเหตุใดเขากล่าวต่อไปพลางสำนึกว่าสิ่งที่เขากำลังจะพูดนั้นต้องฟังดูทั้งอ่อนแอและอวดอ้าง
“เราเชื่อว่ามีการสมรู้ร่วมคิดกันก่อการกบฏมีองค์การลับบางประเภทที่กำลังดำเนินงานต่อต้านพรรคและคุณมีส่วนเกี่ยวข้องเราต้องการเข้าร่วมและทำงานเพื่อองค์การนั้นเราเป็นปฏิปักษ์ต่อพรรคเราไม่เชื่อในหลักการอิงซ็อกเราเป็นอาชญากรความคิดและเราเป็นชู้กันด้วยผมบอกเรื่องนี้แก่คุณเพราะเราต้องการวางตัวเองไว้ในความกรุณาของคุณหากคุณต้องการให้เรากล่าวโทษตัวเองในหนทางอื่นใดอีกเราก็พร้อม”
196|หนึ่ง-เก้าแปล
