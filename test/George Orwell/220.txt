หรูหราไม่กี่อย่างที่สร้างความสุขสบายให้มากมายเช่นห้องชุดพักอาศัยที่ตกแต่งอย่างดีเสื้อผ้าเนื้อดีกว่าอาหารเครื่องดื่มและบุหรี่คุณภาพดีกว่ามีคนรับใช้สองหรือสามคนมีรถยนต์หรือเฮลิคอปเตอร์ส่วนตัวทั้งหมดนี้วางคนของพรรคในไว้ในโลกที่แตกต่างจากสมาชิกพรรคนอกและสมาชิกพรรคนอกจะได้เปรียบในลักษณะคล้ายกันเมื่อเปรียบเทียบกับมวลชนที่จมอยู่ใต้น้ำซึ่งเราเรียกพวกเขาว่า“ชนชั้นต่ำ”ส่วนบรรยากาศทางสังคมนั้นเป็นเสมือนเมืองที่ถูกปิดล้อมเมืองซึ่งการได้ครอบครองเนื้อม้าสักก้อนหนึ่งจะสร้างความแตกต่างระหว่างความมั่งคั่งกับความยากจนได้เลยทีเดียวและในเวลาเดียวกันสำนึกของการอยู่ในสงครามซึ่งหมายถึงกำลังอยู่ท่ามกลางภยันตรายก็ดูเหมือนจะทำให้การมอบอำนาจทั้งหมดไว้กับกลุ่มชนชั้นขนาดเล็กนั้นเป็นไปโดยธรรมชาติเป็นสภาวะที่หลีกเลี่ยงไม่ได้ของการเอาตัวรอด
เห็นได้ว่าสงครามไม่เพียงประสบความสำเร็จในการทำลายล้างในส่วนที่จำเป็นหากแต่ประสบความสำเร็จในหนทางการยอมรับในเชิงจิตวิทยาด้วยโดยหลักการแล้วเป็นเรื่องค่อนข้างธรรมดาที่โลกจะสูญเสียแรงงานส่วนเกินไปกับการสร้างโบสถ์และพีระมิดการขุดหลุมแล้วกลบกลับไปดังเดิมหรือแม้แต่การผลิตสินค้าปริมาณมากมายมหาศาลแล้วจุดไฟเผาแต่การทำเช่นนั้นจะส่งผลเพียงทางเศรษฐกิจและไม่ส่งผลต่อพื้นฐานทางอารมณ์ของสังคมลำดับชั้นสิ่งที่เกี่ยวข้องในประเด็นนี้ไม่ใช่ขวัญของมวลชนผู้ซึ่งทัศนคติของพวกเขาไม่มีความสำคัญตราบใดที่พวกเขายังคงทำงานได้อย่างต่อเนื่องแต่เป็นขวัญของพรรตเองแม้สมาชิกพรรคในลำดับชั้นต่ำสุดจะถูกคาดหวังให้มีความสามารถขยันหมั่นเพียรและอาจถึงขั้นมีสติปัญญาในขอบเขตแคบๆแต่สิ่งจำเป็นอีกประการก็คือเขาผู้นั้นควรหลงงมงายในผู้บ้าคลั่งที่ไร้การศึกษาผู้ซึ่งมีอารมณ์ที่ถูกครอบง่าด้วยความกลัวความเกลียดชังการสอพลอและหลงในชัยชนะอย่างมัวเมากล่าวอีกนัยหนึ่งก็คือคนผู้นั้นควรจะมีสภาพจิตใจสอดคล้องกับภาวะสงครามไม่สำคัญว่าสงครามจะเกิดขึ้นจริงหรือไม่และเพราะเหตุที่เป็นไปได้ว่าจะไม่มีชัยชนะอย่างเด็ดขาดจึงไม่สำคัญว่าสงครามจะดำเนินไปด้วยดีหรือด้วยความเลว
จอร์จออร์เวลล์|
219
