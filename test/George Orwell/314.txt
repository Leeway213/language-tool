เขาย่อมไม่มีทางเร่งเวลานั้นให้ใกล้เข้ามาอาจเป็นสิบนาทีนับจากนี้หรืออีกสิบปีก็ได้คนพวกนั้นอาจเก็บเขาไว้ในห้องขังเดี่ยวหลายปีอาจส่งเขาไปค่ายกักกันแรงงานอาจปล่อยตัวชั่วขณะดังที่พวกเขาเคยทำในบางครั้งเป็นไปได้อย่างที่สุดว่าก่อนจะถูกยิงละครฉากการจับกุมและสอบสวนเขาจะถูกนำมาแสดงตั้งแต่ต้นจนจบอีกรอบสิ่งหนึ่งที่แน่นอนคือความตายจะไม่มาถึงในช่วงเวลาที่คาดเดาตามธรรมเนียม.ธรรมเนียมที่ไม่เคยมีการเอ่ยถึงทว่าอย่างไรเสียคุณก็รู้ธรรมเนียมแม้ว่าคุณจะไม่เคยได้ยินเป็นคำพูดก็ตามคุณรู้ว่าเขาจะยิงศีรษะคุณจากด้านหลังโดยไม่การเตือนขณะคุณเดินไปตามระเบียงจากห้องขังหนึ่งไปยังอีกห้องหนึ่ง
สักวันหนึ่ง...แต่“วันหนึ่ง"ไม่ใช่ถ้อยคำที่ถูกต้องเพราะอาจเป็นไปได้ว่าจะเกิดขึ้นกลางดึกครั้งหนึ่งเขาตกสู่ห้วงคำนึงแปลกประหลาดเป็นภวังค์อันแสนสุขเขากำลังเดินไปตามระเบียงทางเดินรอคอยกระสุนรู้ว่ามันกำลังจะมาถึงในอีกชั่วอึดใจทุกอย่างลงตัวหลุดพ้นปัญหายอมรับโดยดีไม่มีข้อสงสัยใดๆอีกไม่มีการโต้เถียงอีกต่อไปไม่มีความเจ็บปวดอีกต่อไปไม่มีความหวาดกลัวอีกต่อไปร่างกายเขาสมบูรณ์แข็งแรงเขาเดินได้อย่างสบายสุขใจกับการเคลื่อนไหวและสัมผัสของการเดินท่ามกลางแสงแดดเขาไม่ได้อยู่บนระเบียงทางเดินสีขาวแคบๆในกระทรวงความรักอีกต่อไปเขาอยู่บนทางเดินที่มีแสงแดดส่องใหญ่โตมโหฬารกว้างหนึ่งกิโลเมตรเหมือนเขาจะเดินอยู่ในอาการเพ้อจากฤทธิ์ยาเขาอยู่ในชนบทสีทองเดินตามทางเท้าตัดทุ่งหญ้าเลี้ยงสัตว์เตียนๆเก่าแก่เขารู้สึกได้ถึงใบหญ้าสั้นๆหยุ่นๆใต้เท้าแสงแดดอ่อนต้องใบหน้าริมทุ่งหญ้ามีต้นเอล์มกวัดไกวเบาๆและที่ไหนสักแห่งไกลออกไปมีลำธารซึ่งมีปลาเดซนอนแช่อยู่ในแอ่งน้ำสีเขียวใต้ต้นหลิว
ทันใดนั้นเขาก็สะดุ้งด้วยความตกใจสุดขีดเหงื่อออกซุ่มสันหลังเขาได้ยินตัวเองร้องเสียงดัง
“จูเลีย!จูเลีย!จูเลียที่รัก!จูเลีย!”ชั่วขณะหนึ่งเขาถูกครอบงำด้วยภาพหลอนของจูเลียที่มาปรากฏตัว
จอร์จออร์เวลล์|
313
