ความทรงจำที่เขาจงใจผลักไสออกจากจิตสำนึกมานานหลายปีเขาไม่แน่ใจในวันเวลาแต่เขาต้องอายุไม่ต่ำกว่าสิบขวบเป็นแน่บางที่อาจเป็นสิบสองตอนที่เรื่องนี้เกิดขึ้น
พ่อของเขาหายไปก่อนหน้านั้นสักระยะหนึ่งระยะนานแค่ไหนเขาจำไม่ได้แต่ที่จำได้ดีกว่าเรื่องเวลาคือความอึกทึกชุลมุนวุ่นวายเป็นสถานการณ์ยากลำบากของช่วงเวลานั้นมีความตื่นตระหนกเป็นระยะจากการโจมตีทางอากาศและการวิ่งหลบภัยในสถานีรถไฟใต้ดินซากปรักหักพังกองเต็มไปหมดทุกที่ป้ายประกาศอ่านไม่รู้เรื่องติดอยู่ทั่วทุกหัวมุมถนนแก๊งวัยรุ่นสวมเสื้อสีเดียวกันผู้คนเข้าแถวรอยาวเหยียดออกมานอกร้านขนมปังเสียงปืนกลยิงอย่างต่อเนื่องดังจากที่ไกลออกไปเหนือกว่าสิ่งใดคือความจริงที่ว่าอาหารไม่เคยมีพอกินเขาจำได้ดีถึงช่วงบ่ายอันยาวนานที่เขาใช้เวลาอยู่กับเด็กคนอื่นๆคุ้ยตามถังขยะและกองขยะเลือกหาแกนกะหล่ำปลีเปลือกมันฝรั่งบาครั้งแม้แต่เศษขอบขนมปังเก่าก็เอาโดยพวกเขาต้องขูดรอยไหม้ดำออกอย่างระมัดระวังนอกจากนี้เขายังจำได้ถึงการไปรอรถบรรทุกที่แล่นผ่านเส้นทางประจำซึ่งพวกเขารู้ว่าเป็นรถบรรทุกอาหารสัตว์เมื่อรถขย่มเวลาผ่านพื้นถนนที่ชำรุดบางทีกากถั่วเหลืองก็ร่วงหล่นลงมา
เมื่อพ่อหายไปแม่ของเขาไม่ได้แสดงความประหลาดใจใดๆและไม่ได้แสดงความเศร้าโศกมากมายทว่าการเปลี่ยนแปลงอย่างฉับพลันได้บังเกิดแก่ท่านแม่ดูราวกับไร้ชีวิตจิตใจโดยสิ้นเชิงเป็นความชัดเจนที่แม้แต่วินสตันก็รู้สึกได้ว่าแม่รออะไรบางอย่างที่แม่รู้ว่าต้องเกิดขึ้นแม่ทำทุกสิ่งทุกอย่างเท่าที่จำเป็นต้องทำทำอาหารซักเสื้อผ้าซ่อมแซมเก็บที่นอนกวาดพื้นปัดฝุ่นทิ้งแม่ค่อยๆทำไปช้าๆเสมอและน่าแปลกที่แม่มักไม่เคลื่อนไหวเกินความจำเป็นเหมือนกับการเคลื่อนไหวของนิ้วจิตรกรที่เคลื่อนไปตามจังหวะอันสอดคล้องของตนเองร่างสูงใหญ่สมส่วนของแม่มักกลับคืนสู่อิริยาบทนิ่งสงบโดยธรรมชาติท่านจะนั่งนิ่งบนเตียงนานๆครั้งละหลายชั่วโมงดูแลน้องสาวอายุสองหรือสามขวบของเขาซึ่งเป็นเด็กเงียบๆตัวเล็กขี้โรคและใบหน้าเหมือนลิงเพราะความผ่ายผอมท่านมักกอดเขาไว้ในอ้อมแขนบ่อยๆ
จอร์จออร์เวลล์|
187
