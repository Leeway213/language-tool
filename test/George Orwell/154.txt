เกือบเดือนของการนัดพบในช่วงกลางคืนที่ทั้งคู่จูบกันขณะพวกเขาเดินผ่านถนนซอยสายหนึ่งในความเงียบ(จูเลียไม่เคยพูดเลยในเวลาที่ทั้งสองออกจากถนนใหญ่)ก็เกิดเสียงคำรามลั่นสนั่นหวั่นไหวแผ่นดินสะเทือนและอากาศมืดทีมขึ้นมาในทันทีวินสตันพบว่าตัวเองนอนตะแคงถลอกปอกเปิกและหวาดกลัวระเบิดหัวจรวดต้องมาตกใกล้ตัวมากทีเดียวทันใดนั้นเขาเพิ่งรู้สึกว่าใบหน้าจูเลียอยู่ห่างจากใบหน้าเขาเพียงไม่กี่เซนติเมตรขาวซีดเหมือนคนตายขาวราวกับชอล์กแม้แต่ริมฝีปากก็ขาวเธอตายแล้ว!เขาดึงเธอมากอดแนบตัวและพบว่าเขากำลังจูบใบหน้าอบอุ่นที่ยังมีชีวิตแต่มีผงฝุ่นอะไรบางอย่างติดมาที่ปากเขาใบหน้าทั้งสองทั้งของเขาและเธอพอกหนาด้วยผงปูน
หลายครั้งเมื่อพวกเขามาถึงที่นัดหมายในช่วงค่ำกลับต้องเดินสวนกันไปโดยไม่ได้ส่งสัญญาณใดๆเพราะมีตำรวจสายตรวจเดินเลี้ยวมาตรงหัวมุมหรือเฮลิคอปเตอร์บินโฉบอยู่เหนือศีรษะแต่ถึงแม้อันตรายจะเล็กน้อยก็ยังเป็นเรื่องยากที่จะหาเวลามาพบกันเวลาทำงานของวินสตันในหนึ่งสัปดาห์คือหกสิบชั่วโมงส่วนจูเลียมากกว่านั้นและวันว่างของพวกเขาก็ผันแปรตามความหนักของงานและไม่ค่อยว่างตรงกันบ่อยนักอย่างไรก็ตามจูเลียไม่ค่อยว่างอย่างเต็มที่ในช่วงค่ำเธอใช้เวลาทำสิ่งต่างๆได้มากมายอย่างน่าทึ่งทั้งฟังบรรยายเดินขบวนแจกจ่ายวรรณกรรมของสันนิบาตเยาวชนต่อต้านกามารมณ์เตรียมป้ายต่างๆสำหรับงานสัปดาห์ความเกลียดชังเรี่ยไรเงินสำหรับแผนรณรงค์การออมทรัพย์และกิจกรรมต่างๆนานาทำนองนี้เธอบอกว่ามันคุ้มค่าเป็นการอำพรางตัวถ้าคุณรักษากฎเล็กๆน้อยๆคุณจะสามารถละเมิดกฏใหญ่ๆเธอแนะนำด้วยซ้ำให้วินสตันสร้างหลักประกันโดยการใช้ช่วงเวลาสมัครเข้าทำงานด้านยุทโธปกรณ์อันเป็นงานอาสาสมัครที่สมาชิกคลั่งพรรคมักทำกันดังนั้นช่วงเวลาค่ำหนึ่งวันในหนึ่งสัปดาห์วินสตันจึงใช้เวลาสี่ชั่วโมงไปกับความเบื่อหน่ายอย่างร้ายกาจในการไขสกรูขึ้นโลหะชิ้นเล็กๆเข้าด้วยกันซึ่งนั่นอาจเป็นชิ้นส่วนของชนวนระเบิดก็เป็นได้ภายในโรงงานโล่งๆลมโกรกและมีแสงเพียงสลัวมีเสียงค้อนเคาะอย่างเซื่องซึมผสานไปกับเสียงดนตรีจากโทรภาพ
อร่าออร์เวลล์|
153
