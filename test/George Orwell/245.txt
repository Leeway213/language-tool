ของพรรคมั่นคงถาวรได้หากผู้ใดผู้หนึ่งปกครองและปกครองต่อเนื่องไปเรื่อยๆคนผู้นั้นต้องสามารถทำให้สัมผัสของความเป็นจริงคลาดเคลื่อนอยู่เสมอส่วนความลับของการปกครองก็คือผสานความเชื่อมั่นในความไม่ผิดพลาดของตนเข้ากับอำนาจเพื่อเรียนรู้จากความผิดพลาดในอดีต
แทบไม่ต้องบอกว่าผู้เชี่ยวชาญการปฏิบัติคิดสองชั้นก็คือบรรดาผู้คิดค้นการคิดสองชั้นและรู้ว่านี่คือระบบอันกว้างใหญ่ไพศาลของกลลวงจิตใจในสังคมของเราบรรดาผู้ที่รู้ดีที่สุดในสิ่งที่เกิดขึ้นคือคนกลุ่มเดียวกับผู้ที่ห่างไกลจากการมองเห็นโลกในสิ่งที่โลกเป็นเป็นเรื่องธรรมดาที่ยิ่งเข้าใจมากเท่าใดยิ่งหลงเข้าใจผิดมากเท่านั้นยังมีสติปัญญามากเท่าใดยิ่งไร้สติสัมปชัญญะมากเท่านั้นภาพที่ชัดเจนภาพหนึ่งของข้อเท็จจริงที่ว่าความคลังสงครามทวีความรุนแรงเมื่อบุคคลเลื่อนฐานะทางสังคมสูงขึ้นผู้ที่มีทัศนคติต่อสงครามอย่างใกล้เคียงเหตุผลที่สุดคือประชาชนที่อยู่ในเขตพื้นที่พิพาทสำหรับคนเหล่านั้นสงครามเป็นเพียงภัยพิบัติต่อเนื่องที่กวาดชัดไปมาเหนือร่างของพวกเขาเหมือนกับคลื่นน้ำฝ่ายใดได้ชัยชนะเป็นเรื่องไม่น่าสนใจสักนิดสำหรับพวกเขาพวกเขารับรู้ความหมายของการเปลี่ยนแปลงผู้ปกครองสูงสุดเพียงแค่ว่าพวกเขาต้องทำงานหนักเช่นเดิมดังที่เคยทำก่อนหน้านั้นโดยมีนายคนใหม่ซึ่งจะปฏิบัติต่อพวกเขาในลักษณะเดียวกับนายคนเก่าผู้ใช้แรงงานที่ได้รับสิทธิพิเศษเล็กน้อยที่เราเรียกว่า“กรรมาชน”ก็มีสติใส่ใจกับสงครามเป็นพักๆเท่านั้นเมื่อถึงคราวจำเป็นพวกเขาจะถูกกระตุ้นให้เข้าสู่ภาวะบ้าคลั่งเพราะความหวาดกลัวและเกลียดชังแต่เมื่อปล่อยให้เป็นตัวของตัวเองพวกเขาก็สามารถลืมเลือนอย่างยาวนานว่าสงครามได้เกิดขึ้นคนในระดับกลางของพรรคโดยเฉพาะอย่างยิ่งพรรคในคือผู้กระตือรือร้นต่อสงครามอย่างแท้จริงการพิชิตโลกคือความเชื่อมั่นอย่างที่สุดของผู้ที่รู้ดีว่าสิ่งนี้เป็นไปไม่ได้การเชื่อมโยงสิ่งที่เป็นคู่ตรงข้ามเช่นวิชชากับอวิชชาหรือความหยามเหยียดกับความคลั่งไคล้เข้าด้วยกันอย่างเฉพาะเจาะจงคือหนึ่งในคุณลักษณะเด่นของสังคมโอเชียเนียอุดมการณ์อย่างเป็นทางการห้อมล้อมไปด้วยความขัดแย้งแม้แต่เมื่อไม่มีเหตุผลในทางปฏิบัติที่จะต้องขัดแย้งพรรคจึงปฏิเสธและประณามหลักการทุกข้อที่นักเคลื่อนไหวสังคมนิยมเดิมยืนหยัดมา
244|หนึ่ง-เก้า-แปลง
