6
วินสตันเขียนบันทึกประจำวัน
เมื่อสามปีก่อนเป็นยามค่ำอันมืดมิดคืนหนึ่งบนทางแคบๆแยกจากถนนใกล้สถานีรถไฟใหญ่แห่งหนึ่งเธอยืนอยู่ใกล้ประตูทางเข้าตรงผนังภายใต้โคมไฟถนนที่แทบไม่ให้แสงสว่างเธอมีใบหน้าอ่อนเยาว์แต่งแต้มไว้หนาเตอะจริงๆแล้วเป็นสีสันที่แต่งไว้นั่นแหละที่ดึงดูดฉัน...ความขาวผ่องเหมือนหน้ากากกับริมฝีปากสีแดงสดผู้หญิงพรรคไม่เคยแต่งหน้าไม่มีใครอื่นอีกบนถนนและไม่มีโทรภาพเธอเอ่ยว่าสองดอลลาร์ฉัน
ยากเกินกว่าจะเขียนต่อไปในชั่วขณะนั้นเขาปิดเปลือกตาลงใช้นิ้วกดเอาไว้พยายามรีดเค้นภาพที่ปรากฏซ้ำๆทิ้งไปมีบางอย่างล่อใจเขาท่วมท้นจนเกือบจะตะโกนคำหยาบเป็นชุดออกมาสุดเสียงหรือไม่ก็เอาหัวกระแทกฝาผนังเตะโต๊ะให้คว่ำขว้างขวดหมึกออกไปนอกหน้าต่างทำอะไรก็ได้ที่รุนแรงหรือเสียงดังหรือให้เจ็บปวดเพื่อขจัดความทรงจำที่ทรมานเขาให้ดับมืดลง
ศัตรูที่เลวร้ายที่สุดของคุณคือระบบประสาทของคุณเองวินสตันไตร่ตรองในบางชั่วขณะความตึงเครียดภายในตัวคุณมีแนวโน้มที่จะผันแปรตัวเองไปสู่อาการที่ปรากฏออกมาให้เห็นเขานึกถึงชายคนหนึ่งที่เดินสวนกับเขาบนถนนเมื่อสองสามสัปดาห์ก่อนเป็นผู้ชายที่ท่าทางค่อนข้างปรกติเป็นสมาชิกพรรคอายุประมาณสามสิบห้าถึงสี่สิบปีผอมสูงถือกระเป๋าเอกสาร
