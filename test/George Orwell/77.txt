ไซม์มองขึ้นมา“พาร์สันส์มา”เขาบอก
บางอย่างในน้ำเสียงเหมือนเสริมในตัวว่า“ไอ้คนโง่ระยำนั้น!”พาร์สันส์เพื่อนบ้านวินสตันผู้เช่าห้องชุดที่อาคารวิกตอรีเช่นกันกำลังมุ่งตรงมาจากอีกฟากหนึ่งของห้องจริงๆด้วยร่างสันทัดตุ้ยนัยผมสีอ่อนและใบหน้าเหมือนกบในวัยเพิ่งสามสิบห้าเขาพอกไขมันไว้ที่ลำคอและรอบเอวเป็นม้วนแต่ถึงกระนั้นการเคลื่อนไหวของเขาก็คล่องแคล่วกระฉับกระเฉงเหมือนเด็กๆลักษณะภายนอกโดยรวมดูเป็นเด็กน้อยที่ตัวโตมากแม้กระทั่งสวมเครื่องแบบชุดติดกันก็ยังอดคิดไม่ได้ว่าเขากำลังสวมชุดกางเกงขาสั้นสีน้ำเงินเสื้อเทาผูกผ้าพันคอแดงอันเป็นเครื่องแบบหน่วยสปายส์อยู่เมื่อหลับตานึกภาพเขาใครๆมักจะเห็นภาพหัวเข่าที่มีรอยปุ่มและแขนเสื้อที่ม้วนขึ้นจนพันท่อนแขนอวบอ้วนเป็นความจริงที่พาร์สันส์ชอบกลับไปเปลี่ยนชุดเป็นกางเกงขาสั้นเสมอเมื่อเข้าร่วมกิจกรรมหมู่คณะเดินทางไกลหรือกิจกรรมออกกำลังกายอื่นๆอันเป็นข้ออ้างให้เขาแต่งกายเช่นนั้นได้เขาทักทายคนทั้งสองอย่างร่าเริง“ชาหวัดดีซาหวัดดี”และนั่งลงที่โต๊ะพร้อมปล่อยกลิ่นเหงื่อฉุนอันร้ายกาจเม็ดเหงื่อผุดทั่วใบหน้าสีชมพูอานุภาพเหงื่อของเขาหนักหนากว่าใครอยู่แล้วเมื่ออยู่ที่ศูนย์ชุมชนคุณจะบอกได้เลยว่าเขาเพิ่งเสร็จจากการเล่นปิงปองจากด้ามจับไม้ตีที่ยังเปียกชื้นไซม์พับกระดาษมีคำศัพท์เรียงเป็นแถวยาวให้เป็นแถบและลงมือตรวจสอบด้วยดินสอหมึกที่คีบไว้ระหว่างนิ้วมือ
“ดูเขาสิเอางานมาทำต่อเวลาอาหารกลางวันด้วย”พาร์สันส์เอ่ยพลางถองวินสตันด้วยศอก“จดจ่อกับงานสินะเอาอะไรมาทำที่นี่เพื่อนยากคงเป็นอะไรที่ต้องใช้สมองเกินไปสำหรับผมละสิผมว่าเอ้อ...สมิธเพื่อนยากผมจะบอกให้ว่าทำไมผมถึงไล่ล่าหาคุณก็เรื่องค่าบำรุงที่คุณลืมให้ผมไง”
“ค่าบำรุงอะไรหรือ”วินสตันถามพร้อมกับล้วงหยิบเงินโดยอัตโนมัติประมาณหนึ่งในสี่ของเงินเดือนของทุกคนต้องจัดสรรเป็นค่าบำรุงต่างๆนานาโดยสมัครใจซึ่งมันมีมากมายมหาศาลจนยากที่จะตามจ่ายได้ครบ
“ก็สัปดาห์เกลียดชังไงล่ะคุณก็รู้นี่กองทุนบ้านต่อบ้านผมเป็นเหรัญญิกของช่วงตึกเราพวกเรากำลังใช้ความพยายามอย่างเต็มที่เพื่อการ
76|หuy-เก้า-แปด-สี่
