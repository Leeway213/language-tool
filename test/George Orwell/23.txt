ผืนผ้าคล้ายกระจกเงามัวหม่นซึ่งประกอบขึ้นมาเป็นส่วนหนึ่งของฝาผนังทางด้านขวามือวินสตันหมุนปุ่มปุ่มหนึ่งเสียงนั้นเบาลงเล็กน้อยแต่ยังพอจับใจความได้อุปกรณ์ชนิดนี้(เรียกว่า“โทรภาพ”)สามารถหรี่เสียงได้แต่ไม่มีทางที่จะปิดลงได้อย่างสมบูรณ์เขาไปที่หน้าต่างร่างเล็กผอมบางดูซูบลงไปอีกเมื่อถูกเน้นด้วยชุดติดกันสีน้ำเงินทั้งชุดอันเป็นเครื่องแบบพรรคผมเขาสีอ่อนมากสีหน้าเปล่งปลั่งตามธรรมชาติผิวเขาหยาบกร้านเพราะสบู่เนื้อหยาบเหมือนทรายกับใบมีดโกนที่อๆประกอบกับความหนาวเย็นของฤดูหนาวที่เพิ่งจะสิ้นสุดลง
ภายนอกนั้นโลกดูหนาวเย็นแม้จะมองผ่านบานกระจกหน้าต่างที่ปิดอยู่ก็ตามที่ถนนด้านล่างพายุหมุนขนาดเล็กกำลังพัดพาฝุ่นดินหมุนวนเป็นเกลียวฉีกเศษกระดาษที่ปลิวว่อนออกเป็นเสี่ยงๆแม้ดวงอาทิตย์จะฉายแสงเจิดจ้าท้องฟ้าแจ่มกระจ่างทว่าดูเหมือนทุกสิ่งทุกอย่างช่างไร้สีสันยกเว้นใบปิดซึ่งมีติดอยู่ทั่วทุกหนแห่งใบหน้าเข้มด้วยหนวดดกดำจ้องมองลงมาจากทุกมุมที่เด่นตระหง่านแผ่นหนึ่งติดอยู่ที่หน้าบ้านฝั่งตรงกันข้ามพอดี“พี่เบิ้มกำลังจับตามองคุณคำบรรยายบอกเช่นนี้ขณะที่ดวงตาสีเข้มก็มองลึกลงไปในดวงตาของวินสตันถัดลงไประดับถนนมีใบปิดอีกใบหนึ่งมุมด้านหนึ่งฉีกขาดพัดกระพือไปมาในสายลมปิดๆเปิดๆให้เห็นคำโดดๆเขียนไว้ว่า“อิงซ็อก”ไกลออกไปเฮลิคอปเตอร์ลำหนึ่งกำลังลดระดับลงมาระหว่างหลังคาตึกบินร่อนโฉบอย่างรวดเร็วเหมือนแมลงวันหัวเขียวแล้วพุ่งทะยานตีโค้งจากไปอีกครั้งเป็นเฮลิคอปเตอร์ของตำรวจสายตรวจกำลังทำการสอดแนมหน้าต่างบ้านประชาชนอย่างไรก็ตามตำรวจสายตรวจนั้นไม่สำคัญพวกตำรวจความคิดต่างหากที่สำคัญ
เบื้องหลังวินสตันเสียงจากจอโทรภาพยังคงพล่ามต่อไปเรื่องเหล็กดิบและความสำเร็จเกินความคาดหมายของแผนการผลิตสามปีฉบับที่เก้าโทรภาพทำการรับและส่งสัญญาณภาพไปพร้อมๆกันไม่ว่าวินสตันจะทำเสียงใดๆก็ตามที่ดังกว่าเสียงกระซิบอันแผ่วเบามากจริงๆเสียงนั้นจะถูกจับได้หมดตราบใดที่เขายังอยู่ภายในขอบเขตทัศนวิสัยการจับสัญญาณของแผ่นโลหะภาพของเขาจะปรากฏเช่นเดียวกับเสียงของเขาและคุณไม่มีทาง
22|หdy-เก้า-แUG
