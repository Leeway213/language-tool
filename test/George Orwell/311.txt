หกเที่ยวต่อเนื่องกันเขาเริ่มภาคภูมิใจในร่างกายตนเองอย่างจริงจังมากขึ้นและยึดมั่นเสมอในความเชื่อที่ว่าใบหน้าเขาก็จะกลับเป็นปรกติเช่นกันเฉพาะเมื่อบังเอิญมือเขาไปแตะโดนหนังศีรษะล้านโล่งเท่านั้นเขาจึงนึกขึ้นมาได้ถึงใบหน้ายับเยินเต็มไปด้วยริ้วรอยที่มองตอบออกมาจากกระจกเงา
จิตใจเขามีความกระตือรือร้นมากขึ้นเขานั่งลงบนเตียงไม้กระดานหันหลังพิงฝาผนังกระดานชนวนวางอยู่บนเข่าและวางแผนฟื้นฟูการศึกษาให้ตัวเองใหม่อีกครั้งด้วยความตั้งใจ
เขายอมจำนน...คือข้อตกลงที่ทำกันไว้ในความเป็นจริงดังที่เขาเห็นตอนนี้เขาพร้อมยอมจำนนมานานก่อนตัดสินใจเสียอีกนับแต่วินาทีที่เขาเข้ามาอยู่ในกระทรวงความรักและใช่...แม้กระทั่งในระหว่างเวลานาทีที่เขากับจูเลียยืนทำอะไรไม่ถูกขณะเสียงแข็งกร้าวจากโทรภาพสั่งให้เขาทั้งสองทำอะไรต่ออะไรโน่นแล้วเขารู้ดีถึงความเหลาะแหละตื้นเขินในความพยายามตั้งตนเป็นปฏิปักษ์ต่ออำนาจพรรคเวลานี้เขารู้แล้วว่าเป็นเวลาเจ็ดปีที่ตำรวจความคิดเฝ้าดูเขาเหมือนเฝ้าดูตัวด้วงใต้แว่นขยายไม่มีการกระทำทางกายใดๆไม่มีคำพูดใดที่กล่าวออกมาที่พวกนั้นไม่สังเกตเห็นไม่มีขบวนความคิดใดที่พวกเขาไม่นำไปอนุมานแม้แต่รอยฝุ่นสีขาวบนปกสมุดบันทึกของเขาคนเหล่านั้นก็หามาใส่แทนอย่างระมัดระวังพวกเขาเปิดแถบบันทึกเสียงให้เขาฟังนำภาพถ่ายมาให้เขาดูบางภาพเป็นภาพจูเลียกับเขาใช่แม้แต่เขาไม่อาจต่อสู้กับพรรคได้อีกต่อไปนอกจากนี้พรรคยังเป็นฝ่ายถูกมันต้องเป็นเช่นนั้นเสมอมันสมองรวมหมู่อันเป็นอมตะจะผิดได้อย่างไรคุณจะใช้มาตรฐานใดจากภายนอกมาตรวจสอบดุลยพินิจของพรรคได้การมีสติปรกติเป็นเรื่องทางสถิติเพียงคำถามเพื่อการเรียนรู้เท่านั้นที่จะนำมาคิดในสิ่งที่พวกเขาคิด!เพียงเท่านั้น
เขารู้สึกว่าดินสอในมือแท่งอ้วนไปและจับไม่ถนัดวินสตันตั้งต้นเขียนถึงความคิดที่เข้ามาในหัวเริ่มแรกเขาเขียนด้วยตัวอักษรใหญ่เทอะทะว่า
310|หนึ่ง-เก้-แปด
