พยายามหนีให้พ้นจากเขาแล้วกลับเหมือนยอมแพ้แก่ตนเองให้เขามาอยู่ข้างตัวเธอขณะนั้นทั้งสองอยู่ท่ามกลางหมู่พุ่มไม้แหว่งวุ่นไร้ใบไร้ประโยชน์ทั้งเพื่อการซ่อนตัวและกำบังสายลมทั้งคู่หยุดเดินอากาศช่างหนาวอย่างร้ายกาจสายลมหวีดหวิวผ่านกิ่งไม้ฉีกทิ้งดอกโครคัสที่ขึ้นเป็นหย่อมๆจนยับเยินเขาโอบแขนรอบเอวเธอ
ไม่มีโทรภาพแต่ต้องมีไมโครโฟนซ่อนอยู่แน่นอกจากนั้นอาจมีใครมองเห็นเขาทั้งสองแต่ไม่สำคัญไม่มีอะไรสำคัญพวกเขาสามารถนอนลงกับพื้นและทำอะไรกันได้ถ้าต้องการเพียงแค่นึกถึงเท่านั้นเนื้อตัวเขาก็แข็งที่อด้วยความพรั่นพรึงเธอไม่แสดงปฏิกิริยาใดๆต่อการรัดรึงจากอ้อมแขนไม่มีแม้แต่การพยายามผละหนีตอนนี้เขารู้แล้วว่าอะไรในตัวเธอที่เปลี่ยนไปใบหน้าเธอซีดเซียวมีรอยแผลเป็นยาวพาดหน้าผากมายังขมับโดยบางส่วนซ่อนอยู่ใต้เรือนผมแต่นั่นไม่ใช่การเปลี่ยนแปลงสิ่งที่เปลี่ยนไปคือเอวเธอหนาขึ้นและแข็งกระด้างอย่างแปลกๆเขาจำได้ว่าครั้งหนึ่งหลังจากระเบิดหัวจรวดลูกหนึ่งตกลงมาเขาได้ช่วยลากศพออกจากซากปรักหักพังและรู้สึกพิศวงไม่ใช่เพียงเพราะน้ำหนักอันไม่น่าเชื่อของศพแต่เพราะความแข็งกระด้างและน่ากระอักกระอ่วนใจเมื่อจับต้องทำให้รู้สึกเหมือนก้อนหินมากกว่าเลือดเนื้อร่างกายของเธอมีสัมผัสเช่นเดียวกันนั้นเขารู้สึกว่าผิวเนื้อของเธอค่อนข้างผิดแผกจากที่เคยเป็นในครั้งกระโน้น
เขาไม่ได้พยายามจูบเธอทั้งสองไม่พูดอะไรกันขณะเดินลัดสนามหญ้ากลับมาเธอมองเขาตรงๆเป็นครั้งแรกเป็นการเหลือบมองเพียงแวบเดียวสายตาเต็มไปด้วยความเหยียดหยามและรังเกียจเขาสงสัยว่าเป็นความรังเกียจที่เกิดจากอดีตล้วนๆหรือสมทบกับแรงบันดาลใจจากใบหน้าบวมพองกับน้ำในตาที่สายลมบีบเค้นให้ไหลออกมาไม่หยุดกันแน่ทั้งสองนั่งลงบนเก้าอี้เหล็กสองตัวเคียงกันแต่ไม่ใกล้ชิดเกินไปนักเขาเห็นเธอเหมือนจะเอ่ยปากเธอขยับร้องเท้าเทอะทะของเธอนิดหน่อยแค่สองสามเซนติเมตรและเหยียบกิ่งไม้เล่นอย่างจงใจเขาสังเกตเห็นว่าเท้าเธอใหญ่ขึ้น
“ฉันทรยศคุณ”เธอเอ่ยห้วนๆ
326|หนึ่ง-เก้-แปล
