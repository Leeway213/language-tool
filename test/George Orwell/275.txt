กระฉับกระเฉงและสวมแว่นตาส่องประกายวาววับผู้ผลัดกันเข้ามาปฏิบัติการต่อเขาเป็นช่วงนานต่อเนื่องกันรวดเดียวซึ่งเขาคิดเอาเอง...ไม่แน่ใจนักว่าน่าจะราวสิบหรือสิบสองชั่วโมงผู้ตั้งคำถามเหล่านี้จัดการให้เขาเกิดอาการเจ็บปวดเล็กๆน้อยๆตลอดเวลาแต่ไม่ใช่ความเจ็บปวดหนักหนาที่พวกเขาต้องใส่ใจพวกเขาตบหน้าวินสตันบิดหูจิกผมให้ยืนขาเดียวไม่ปล่อยให้เขาไปปัสสาวะฉายไฟจ้าส่องหน้าจนน้ำตาไหลแต่จุดมุ่งหมายของการกระทำเหล่านี้ก็เพียงเพื่อเหยียบย่ำให้เขาอัปยศอดสูและทำลายพลังในการโต้แย้งและใช้เหตุผลของเขาอาวุธที่แท้จริงคือการตั้งคำถามอย่างเลือดเย็นต่อเนื่องกันไปเรื่อยๆชั่วโมงแล้วชั่วโมงเล่าดักหน้าดักหลังซ้อมค้างจับผิดเขาบิดเบือนทุกอย่างที่เขาพูดกล่าวหาเขาทุกขั้นตอนว่าโกหกและพูดขัดแย้งกันเองจนเขาเริ่มร้องไห้ทั้งด้วยความอัปยศทั้งด้วยประสาทอ่อนล้าบางครั้งเขาร้องไห้ออกมาถึงหกครั้งในการซักถามคราวเดียวคนเหล่านี้ใช้เวลาส่วนใหญ่ในการตะโกนใส่เขาทั้งประณามและข่มขู่ว่าจะส่งตัวให้ผู้คุมอีกทุกครั้งที่เขาลังเลแต่บางครั้งพวกเขาก็เปลี่ยนน้ำเสียงกะทันหันเรียกเขาว่าสหายเรียกร้องต่อเขาในนามอิงซ็อกและพี่เบิ้มถามเขาอย่างเศร้าสลดว่าแม้จนบัดนี้เขาก็ไม่เหลือความภักดีต่อพรรคมากพอที่จะไม่ปรารถนากระทำความชั่วดังที่เขาได้ทำลงไปหรือในเวลาที่ประสาทเขาขาดวิ่นหลังการซักถามหลายชั่วโมงแม้แต่การเรียกร้องเช่นนี้ก็ทำให้เขาจิตตกถึงขนาดหลั่งน้ำตาฟูมฟายได้ในท้ายที่สุดเสียงก่นต่ากรอกหูก็สร้างความอัปยศให้เขาโดยสมบูรณ์ยิ่งกว่ารองเท้าบูตและกำปั้นผู้คุมเสียอีกเขากลายเป็นเพียงปากที่เปล่งคำพูดมือที่ลงนามในสิ่งใดก็ตามที่ได้รับคำสั่งคิดกังวลเพียงอย่างเดียวคือต้องค้นให้พบว่าคนพวกนั้นต้องการให้สารภาพอะไรแล้วรีบสารภาพเสียโดยไวก่อนที่การขู่กรรโชกจะเริ่มขึ้นอีกเขาสารภาพข้อหาลอบสังหารสมาชิกพรรคคนสำคัญหลายคนแจกใบปลิวปลุกระดมยักยอกเงินของประชาชนขายความลับทางการทหารก่อวินาศกรรมทุกรูปแบบเขาสารภาพด้วยว่าย้อนหลังกลับไปเมื่อปี1968เขาเป็นสายลับทำงานให้รัฐบาลอีสเตเชียสารภาพว่าเขาเป็นผู้ศรัทธาในศาสนาเลื่อมใสระบอบทุนนิยมและวิปริตทางเพศสารภาพว่าฆ่าภรรยาตนเองแม้เขา
274|หนึ่ง-เก้-แปลง
