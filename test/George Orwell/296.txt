“คุณอ่านหรือยัง”วินสตันถามกลับ
“ผมเขียนเองหรือพูดได้ว่าผมร่วมเขียนไม่มีหนังสือเล่มไหนทำขึ้นโดยคนคนเดียวหรอกคุณก็รู้”
“จริงไหมสิ่งที่หนังสือบอก”
“ส่วนของคำอธิบายเป็นความจริงแต่โครงการที่วางไว้เป็นเรื่องไร้สาระโครงการสะสมความรู้อย่างลับๆทั้งการเผยแพร่ความรู้ให้แสงสว่างแก่สติปัญญาอย่างค่อยเป็นค่อยไปการกบฏของชนชั้นกรรมาชีพที่จะเกิดขึ้นในท้ายที่สุดและการโค่นล้มพรรคพิจารณาด้วยตัวเองคุณก็คงเล็งเห็นได้ว่าหนังสือควรจะพูดอะไรบ้างมันไร้สาระทั้งเพกรรมาชนจะไม่มีวันลุกขึ้นมาก่อกบฏไม่ว่าจะกี่พันกี่ล้านปีพวกนั้นทำไม่ได้หรอกผมไม่จำเป็นต้องบอกเหตุผลคุณก็รู้ดีอยู่แล้วถ้าคุณเคยเก็บงำความฝันใดๆถึงการลุกฮือขึ้นก่อกบฏละก็ทิ้งไปได้เลยไม่มีทางที่พรรคจะถูกโค่นล้มการปกครองของพรรคเป็นนิรันดร์เอาตรงนี้แหละเป็นตัวสร้างจุดเริ่มต้นความคิดของคุณ”
เขาขยับเข้ามาใกล้เตียงมากขึ้น“เป็นนิรันดร์”เขาเอ่ย“คราวนี้เรากลับมาที่คำถามว่า“อย่างไร”และ“ด้วยเหตุใด"คุณเข้าใจดีพอสมควรแล้วว่าพรรคดำรงตนในอำนาจได้อย่างไรที่นี้บอกผมสิว่าด้วยเหตุใดเราจึงต้องยึดติดกับอำนาจแรงจูงใจคืออะไรทำไมเราจึงควรต้องการอำนาจพูดมาซิ”เขาเสริมขณะวินสตันยังคงเงียบ
อย่างไรก็ตามวินสตันยังไม่เอ่ยปากในชั่วหนึ่งหรือสองอึดใจต่อมาความเหนื่อยล้าจ่อมจมเขาประกายความเสียจริตลางๆจากความกระตือรือร้นกลับมาสู่ใบหน้าโอไบรอันอีกครั้งวินสตันรู้ได้ทันทีว่าโอ'ไบรอันจะพูดอะไรเขาจะบอกว่าพรรคไม่ได้แสวงหาอำนาจเพื่อบั้นปลายของตนแต่เพื่อประโยชน์สุขแด่มวลชนส่วนใหญ่เท่านั้นพรรคแสวงหาอำนาจเพราะมวลมนุษย์ในหมู่ชนเป็นสัตว์โลกที่ขี้ขลาดอ่อนแอผู้ไม่อาจทานทนต่อเสรีภาพหรือเผชิญกับความจริงต้องถูกปกครองและหลอกลวงอย่างเป็นระบบโดยผู้อื่นที่แข็งแรงกว่าชายผู้นี้จะบอกว่าทางเลือกสำหรับมนุษยชาติวางอยู่ระหว่างเสรีภาพกับความสุขและสำหรับกลุ่มก้อนขนาดใหญ่ของมนุษยชาติแล้ว
จอร์ออร์เวลล์|295
