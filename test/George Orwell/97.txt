ทุกอย่างค่อยๆเลือนรางเข้าไปในม่านหมอกอดีตถูกลบทิ้งและรอยลบนั้นถูกลืมคำโกหกกลายเป็นความจริงมีเพียงครั้งเดียวในชีวิตเท่านั้นที่เขาได้ครอบครองหลักฐาน...หลังจากเหตุการณ์เกิดขึ้นซึ่งนับเป็นหลักฐานการปลอมแปลงเอกสารที่มีตัวตนแน่นอนไม่ผิดพลาดเขาได้ถือไว้ในมือระหว่างนิ้วมือเขานานถึงสามสิบวินาทีต้องเป็นเมื่อปี1973แน่ๆจะอย่างไรก็ตามเป็นประมาณช่วงที่เขาแยกทางกับแคธรีนแต่วันเวลาที่เกี่ยวข้องจริงๆกับเหตุการณ์ดังกล่าวเป็นเจ็ดหรือแปดปีก่อนหน้านั้น
เรื่องราวเริ่มขึ้นจริงๆเมื่อกลางทศวรรษหกสิบช่วงเวลากวาดล้างครั้งใหญ่ซึ่งบรรดาผู้นำการปฏิวัติรุ่นแรกถูกกำจัดหมดสิ้นเป็นครั้งสุดท้ายในปี1970คนเหล่านั้นไม่มีใครเหลือรอดยกเว้นตัวพี่เบิ้มเองส่วนคนอื่นๆนอกเหนือจากนั้นทุกคนถูกเปิดโปงในเวลาต่อมาว่าเป็นผู้ทรยศและต่อต้านการปฏิวัติโกลด์สไตน์หลบหนีไปและซ่อนตัวอยู่ที่ไหนไม่มีใครรู้คนอื่นๆอีกสองสามคนหายตัวไปเฉยๆขณะที่คนส่วนใหญ่ถูกประหารหลังจากมีการพิจารณาคดีต่อสาธารณชนอันเป็นที่น่าตื่นตาตื่นใจพวกเขารับสารภาพว่าก่ออาชญากรรมในบรรดาผู้รอดชีวิตรุ่นสุดท้ายมีชายสามคนชื่อโจนส์อารอนสันและรัทเทอร์ฟอร์ดตอนนั้นต้องเป็นปี1965แน่ๆที่สามคนนี้ถูกจับกุมพวกเขาหายไปราวปีหนึ่งหรือนานกว่านั้นดังที่มักเป็นเช่นนั้นเสมอใครๆจึงไม่รู้ว่าเขายังมีชีวิตอยู่หรือตายไปแล้วแล้วจู่ๆทั้งสามก็ถูกนำตัวออกมาทำการปรักปรำตนเองตามปรกติวิธีพวกเขาสารภาพว่าสืบความลับให้ศัตรู(ในเวลานั้นศัตรูก็เป็นยูเรเซียเช่นกัน)ยักยอกเงินภาษีประชาชนฆาตกรรมสมาชิกพรรคที่ไว้วางใจได้หลายคนวางแผนชั่วช้าต่อต้านการนำของพี่เบิ้มซึ่งได้เริ่มมานานก่อนการปฏิวัติจะเกิดขึ้นรวมทั้งกระทำการก่อวินาศกรรมอันเป็นสาเหตุให้มีประชาชนเสียชีวิตหลายแสนคนหลังจากสารภาพความผิดต่างๆเหล่านี้พวกเขาก็ได้รับอภัยโทษถูกเรียกตัวกลับเข้าพรรคได้รับตำแหน่งที่ไม่มีงานแต่ฟังดูสำคัญทั้งสามต้องเขียนบทความขนาดยาวอันน่าสมเพชลงหนังสือพิมพ์เดอะไทมส์วิเคราะห์เหตุผลการเอาใจออกห่างของตนและสัญญาว่าจะชดใช้ความผิด
96|หuy-เก้า-แUG
