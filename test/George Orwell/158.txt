“ทำไมคุณรู้”
“ฉันก็เคยเข้าโรงเรียนเหมือนกันที่รักมีการพูดคุยเรื่องเพศเดือนละครั้งสำหรับเด็กที่มีอายุเกินสิบหกปีแล้วก็ในขบวนการเยาวชนพวกมันจะนวดเป็นเรื่องพวกนี้ให้ซึมใส่หัวคุณเป็นปีๆฉันกล้าพูดเลยว่าได้ผลในหลายกรณีมากๆแต่แน่นอนว่าใครก็รับรองผลไม่ได้หรอกเพราะคนเราน่ะหน้าชื่อใจคตทั้งนั้นแหละ”
เธอเริ่มขยายความในประเด็นนี้สำหรับจูเลียทุกสิ่งทุกอย่างจะย้อนกลับมาที่เรื่องทางเพศของเธอเสมอในทันทีที่พาดพิงถึงเรื่องนี้ไม่ว่าในแง่ใดก็ดูเธอจะมีความสามารถในระดับเชี่ยวชาญอย่างยิ่งต่างจากวินสตันเธอจับความหมายแฝงในความเคร่งครัดเรื่องเพศของพรรคได้ดีไม่ใช่เพียงว่าสัญชาตญาณทางเพศที่สร้างวิถีโลกีย์ด้วยตัวมันเองเท่านั้นที่อยู่นอกเหนือการควบคุมของพรรคและต้องถูกทำลายล้างหากเป็นไปได้สิ่งสำคัญกว่านั้นคือความคับแค้นเรื่องเพศจะก่อให้เกิดอาการคลั่งจากโรคเส้นประสาทซึ่งเป็นที่พึงปรารถนาของพรรคเพราะอาการคลั่งนี้จะแปรเปลี่ยนไปสู่อาการคลังสงครามและบูชาผู้นำเธอใช้วิธีนี้อธิบาย
“ขณะคุณมีเพศสัมพันธ์นั่นคือคุณกำลังใช้พลังงานหลังจากนั้นคุณจะรู้สึกมีความสุขและไม่มองเห็นว่าสิ่งใดเลวทรามพวกมันทนไม่ได้ที่จะเห็นคุณรู้สึกแบบนั้นพวกมันต้องการให้คุณระเบิดพลังงานในตัวออกไปจนหมดตลอดเวลาการเดินขบวนไปตามที่ต่างๆโห่ร้องโบกธงทั้งหมดนี้ทำให้ความรู้สึกทางเพศหายไปถ้าคุณมีความสุขอยู่ภายในได้ด้วยตัวเองทำไมคุณจะต้องมาตื่นเต้นกับพี่เบิ้มกับแผนสามปีและกิจกรรมเกลียดชังสองนาทีรวมทั้งเรื่องเหลวไหลบัดซบทั้งหลายด้วยล่ะ”
จริงอย่างยิ่งทีเดียวเขาคิดมีความเกี่ยวพันใกล้ชิดโดยตรงระหว่างพรหมจารีกับลัทธิทางการเมืองเพราะจะมีวิธีใดที่จะรักษาความกลัวความเกลียดชังและความงมงายอย่างบ้าคลั่งซึ่งพรรคต้องการให้คงมีอยู่ในระดับสูงสุดในตัวสมาชิกไว้ได้นอกไปเสียจากโดยการบรรจุสัญชาตญาณอันเปี่ยมด้วยพลังลงในขวดแล้วใช้เป็นแรงผลักดันแรงกระตุ้นทางเพศเป็นอันตราย
อร่าออร์เวลล์|
157
