ประเด็นที่ไม่แตกต่างกันพวกเขาสามารถได้รับเสรีภาพทางสติปัญญาเพราะพวกเขาไร้สติปัญญาในทางตรงกันข้ามในหมู่สมาชิกพรรคแม้เพียงความเบี่ยงเบนของความคิดเห็นเพียงเล็กน้อยที่สุดในประเด็นที่ไร้ความสำคัญอย่างที่สุดก็เป็นเรื่องที่ไม่อาจยอมได้
สมาชิกพรรคมีชีวิตอยู่ในสายตาตำรวจความคิดตั้งแต่เกิดจนตายแม้เมื่อเขาอยู่ตามลำพังเขาก็ไม่เคยแน่ใจได้ว่าเขาอยู่เพียงลำพังไม่ว่าเขาจะอยู่ที่ใดหลับหรือตื่นทำงานหรือพักผ่อนในอ่างอาบน้ำหรือบนเตียงเขาก็ถูกตรวจตราได้โดยไม่ต้องมีการเตือนล่วงหน้าและโดยไม่รู้ว่าเขากำลังถูกตรวจตราอยู่ไม่มีการกระทำใดของเขาที่จะไม่เป็นที่สนใจมิตรภาพของเขาการพักผ่อนของเขาพฤติกรรมที่เขามีต่อภรรยาและลูกๆสีหน้าที่เขาแสดงออกเมื่ออยู่ตามลำพังถ้อยคำที่เขาละเมอในยามหลับแม้แต่ลักษณะการเคลื่อนไหวของร่างกายก็จะถูกพินิจพิจารณาด้วยความระแวดระไวไม่เพียงความผิดทางอาญาสถานเบาแม้แต่ความผิดปรกติเพียงเล็กน้อยนิสัยที่เปลี่ยนแปลงหรือการแสดงออกทางประสาทที่เป็นไปได้ว่าจะเป็นอาการของการต่อสู้อยู่ภายในต้องถูกตรวจพบอย่างแน่นอนเขาไม่มีเสรีภาพในการเลือกไม่ว่าในทางใดแต่ในทางกลับกันการกระทำของเขาไม่ถูกควบคุมโดยกฎหมายหรือมาตรการพฤติกรรมใดๆที่กำหนดอย่างชัดเจนในโอเชียเนียไม่มีกฎหมายความคิดและการกระทำใดๆซึ่งหมายถึงความตายเมื่อถูกจับได้ไม่ได้เป็นข้อห้ามที่บัญญัติไว้อย่างเป็นทางการและการกวาดล้างจับกุมทรมานคุมขังและระเหิดหายอย่างไม่มีที่สิ้นสุดมิใช่การลงโทษตามความผิดอาญาที่เกิดจากการกระทำที่แท้จริงเป็นแต่เพียงการขจัดบุคคลผู้อาจมีโอกาสก่ออาชญากรรมได้ในอนาคตเท่านั้นเองสมาชิกพรรคไม่เพียงอยู่ภายใต้ข้อเรียกร้องให้มีความคิดเห็นที่ถูกต้องแต่สัญชาตญาณต้องถูกต้องด้วยความเชื่อและทัศนคติมากมายที่เรียกร้องต่อเขาไม่ได้ระบุเป็นถ้อยคำตรงๆซึ่งไม่อาจบอกออกมาได้โดยไม่เผยให้เห็นความขัดแย้งต่อธรรมชาติขององซ็อกหากเขาเป็นบุคคลที่เคร่งครัดในจารีตโดยนิสัย(ในภาษานิวสปีกเรียกว่าผู้คิตตี)เขาจะรู้ได้เองในทุกสถานการณ์โดยไม่ต้องใช้ความคิดว่าสิ่งใดคือความเชื่อหรืออารมณ์ปรารถนาที่ถูกต้อง
จอร์ออร์เวลล์|239
