3
“เรามาที่นี่ได้อีกครั้งหนึ่ง”จูเลียกล่าว“โดยทั่วไปจะปลอดภัยในการใช้ที่ซ่อนแต่ละแห่งสองครั้งแต่แน่นอนต้องไม่ใช่ภายในเดือนหรือสองเดือนนี้”
ทันทีที่ตื่นขึ้นมาอากัปกิริยาของเธอก็เปลี่ยนไปเธอกระตือรือร้นเอาการเอางานสวมเสื้อผ้าผูกแถบผ้าสีเลือดหมูที่เอวและเริ่มจัดแจงรายละเอียดของการเดินทางกลับดูเป็นเรื่องธรรมดาที่จะปล่อยหน้าที่นี้เป็นของเธอเห็นได้ชัดว่าเธอมีไหวพริบในเชิงปฏิบัติที่วินสตันไม่มีและดูเหมือนเธอจะมีความรู้เรื่องชนบทรอบๆกรุงลอนดอนอย่างละเอียดถี่ถ้วนซึ่งเธอสั่งสมมาจากการเดินทางไกลหมู่นับครั้งไม่ถ้วนเส้นทางที่เธอเลือกให้เขาค่อนข้างแตกต่างจากเส้นทางตอนขามาและนำเขาออกไปยังสถานีรถไฟอีกแห่งหนึ่ง“ต้องไม่กลับบ้านทางเดียวกับตอนที่คุณมา"เธอกล่าวราวกับเป็นการประกาศหลักการทั่วไปที่สำคัญประการหนึ่งเธอออกไปก่อนและวินสตันรออยู่อีกครึ่งชั่วโมงก่อนจะตามไป
เธอบอกชื่อสถานที่ที่พวกเขาจะเจอกันได้หลังเลิกงานถัดจากนี้อีกสี่วันเป็นถนนสายหนึ่งในย่านคนยากจนที่นั่นมีตลาดเสรีซึ่งปรกติจะมีผู้คนคลาคล่ำและเสียงดังอึกทึกเธอจะเตร็ดเตร่อยู่แถวแผงลอยทำที่มองหาเชือกผูกรองเท้าหรือด้ายเย็บผ้าถ้าเธอเห็นว่าทางสะดวกเธอจะสั่งน้ำมูกเมื่อเขาเข้ามาใกล้หากไม่เห็นเช่นนั้นเขาต้องเดินผ่านเธอไปโดยทำเป็นไม่รู้ไม่ชี้ถ้าโชคดีที่ท่ามกลางฝูงชนแออัดนั้นปลอดภัยพอก็คงพูดคุยกันได้ถึงสิบห้านาทีและได้นัดแนะสำหรับการพบกันครั้งต่อไป
