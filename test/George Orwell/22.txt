1
วันนี้เป็นวันที่อากาศเย็นและแจ่มใสวันหนึ่งในเดือนเมษายนนาฬิกาตีสิบสามครั้งขณะวินสตันสมิธก้มหน้างุดคางจดอกเพื่อพยายามหลบลมที่พัดกระโชกอย่างร้ายกาจเขารีบผลุบผ่านประตูกระจกของอาคารวิกตอรีเข้าไปอย่างรวดเร็วแม้ไม่เร็วพอจะป้องกันไม่ให้ฝุ่นดินที่ปลิวว่อนแทรกตามเข้าไปด้วยก็ตาม
โถงทางเดินอบอวลด้วยกลิ่นกะหล่ำปลีต้มผสมกลิ่นพรมเก่าบนผนังสุดทางเดินด้านหนึ่งมีใบปิดสี่สีขนาดใหญ่ปิดอยู่ขนาดของมันใหญ่เกินกว่าจะเป็นใบปิดสำหรับภายในอาคารเป็นภาพใบหน้าขนาดมหึมากว้างกว่าหนึ่งเมตรใบหน้าของบุรุษอายุราวสี่สิบห้าปีมีหนวดดกหนาหน้าตาหล่อเหลาบิ๊กปืนวินสตันตรงไปยังบันไดไม่ต้องคิดถึงการใช้ลิฟต์แม้แต่ในช่วงเวลาที่ปรกติที่สุดลิฟต์ก็ไม่ค่อยทำงานอยู่แล้วและตอนนี้มีการตัดกระแสไฟฟ้าในช่วงเวลากลางวันอันเป็นส่วนหนึ่งของการบังคับใช้นโยบายประหยัดเพื่อเตรียมตัวเข้าสู่สัปดาห์เกลียดชังห้องชุดของเขาต้องเหาะขึ้นไปบนชั้นเจ็ดวินสตันในวัยสามสิบเก้ามีแผลพุพองจากเส้นเลือดขอดเหนือข้อเท้าขวาต้องค่อยๆเดินขึ้นไปและหยุดพักกลางทางหลายครั้งที่หน้าบันไดแต่ละชั้นตรงกันข้ามกับทางเข้าลิฟต์มีใบปิดภาพใบหน้ามหึมาจ้องมองออกมาจากผนังเป็นหนึ่งในหลายๆภาพที่สร้างอุบายให้ดวงตาคู่นั้นมองตามคุณทุกๆการเคลื่อนไหว“พี่เบิ้มกำลังจับตามองคุณคำบรรยายใต้ภาพปรากฏเช่นนั้น
ภายในห้องพักเสียงทุ้มนุ่มน่าฟังกำลังอ่านรายการตัวเลขที่เกี่ยวข้องบางประการกับการผลิตเหล็กดิบเสียงนั้นดังออกมาจากแผ่นโลหะสี่เหลี่ยม
