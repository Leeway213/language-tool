นั่นคือไม่ช้าก็เร็วตำรวจความคิดจะมาจับและฆ่าเธอแต่อีกใจหนึ่งเธอก็เชื่อว่าเป็นไปได้ที่จะสร้างโลกลับๆด้วยวิธีใดวิธีหนึ่งซึ่งคุณจะได้ใช้ชีวิตอยู่ตามที่คุณเลือกทั้งหมดที่คุณต้องการมีเพียงโชคไหวพริบและความกล้าหาญเธอไม่เข้าใจว่าไม่มีสิ่งใดที่เป็นความสุขมีเพียงชัยชนะที่วางไว้ณอนาคตอันห่างไกลยาวนานหลังความตายของคุณนับจากวินาทีที่ประกาศสงครามต่อพรรคก็ควรคิดไว้ได้เลยว่าตัวคุณเองคือศพศพหนึ่ง
“เราคือคนที่ตายแล้ว”วินสตันกล่าว“แต่เรายังไม่ตาย”จูเลียกล่าวอย่างเฉื่อยชา
“ไม่ใช่ทางกายหกเดือนหนึ่งปีห้าปีเป็นไปได้ทั้งนั้นผมกลัวตายคุณยังสาวเดาได้ว่าคุณคงกลัวตายมากกว่าผมชัดเจนว่าเราย่อมยึดเวลาออกไปให้นานที่สุดเท่าที่เราจะทำได้แต่มันก็จะต่างกันเพียงเล็กน้อยตราบใดที่มนุษย์ยังคงเป็นมนุษย์ตายกับมีชีวิตคือสิ่งเดียวกัน”
“โอยไร้สาระ!อะไรล่ะที่คุณจะนอนด้วยฉันหรือว่าโครงกระดูกคุณไม่มีความสุขกับการมีชีวิตอยู่หรือคุณไม่ชอบความรู้สึกที่ว่านี่คือตัวฉันนี่มือฉันนี่ขาฉันฉันมีอยู่จริงฉันมีตัวตนฉันมีชีวิต!คุณไม่ชอบนี่หรือ”
เธอหมุนตัวแล้วเบียดหน้าอกกับตัวเขาเขารู้สึกได้ว่าหน้าอกของเธอทั้งอวบอิ่มและเต่งตึงทะลุผ่านชุดทำงานของเธอ
“ชอบสิผมชอบ”เขากล่าว
“ถ้าอย่างนั้นก็หยุดพูดเรื่องตายแล้วฟังนะที่รักเราต้องวางแผนพบกันคราวหน้าเราอาจกลับไปที่ลานในป่าอีกครั้งเราทิ้งระยะมาได้นานพอควรแล้วแต่คราวนี้คุณต้องไปที่นั่นด้วยเส้นทางอื่นฉันวางแผนไว้หมดแล้วคุณต้องนั่งรถไปดูนี่นะ...ฉันจะวาดให้คุณดู”
เธอปัดฝุ่นบนพื้นห้องออกให้เป็นพื้นที่สี่เหลี่ยมเล็กๆด้วยท่าทางจริงจังแล้วเขียนแผนที่ด้วยกิ่งไม้จากรังนกพิราบ
160
|หนึ่ง-เก้-แปลง
