แต่หมดหวังทุกส่วนของร่างกายแม้แต่ศีรษะถูกยึดไว้จนไม่อาจขยับเขยื้อนโอ"ไบรอันเลื่อนกรงมาใกล้ขึ้นอีกห่างจากใบหน้าวินสตันไม่ถึงเมตร
“ผมกดสลักอันแรกแล้ว”โอไบรอันกล่าว“คุณคงเข้าใจโครงสร้างกรงใบนี้หน้ากากจะแนบสนิทกับหัวคุณไม่มีช่องว่างเมื่อผมกดสลักอีกอันประตูกรงจะเลื่อนขึ้นเจ้าสัตว์ร้ายผู้หิวโหยจะพุ่งออกมาเหมือนลูกกระสุนคุณเคยเห็นหนูพุ่งตัวกลางอากาศไหมพวกมันจะกระโจนใส่หน้าคุณและเจาะเข้าไปบางครั้งจะจู่โจมที่ตาก่อนบางครั้งจะขุดเป็นโพรงเข้าทางแก้มและเขมือบลิ้น”
กรงใกล้เข้ามาอีกประตูกรงยังปิดอยู่วินสตันได้ยินเสียงร้องแหลมต่อเนื่องกันเกิดขึ้นในอากาศเหนือศีรษะเขาต่อสู้กับความพรั่นพรึงของตัวเองอย่างดุเดือดต้องคิดคิดแม้จะเหลือเวลาเพียงเสี้ยววินาที่การคิดก็เป็นความหวังเดียวเท่านั้นทันใดนั้นกลิ่นสาบรุนแรงของเจ้าสัตว์ร้ายก็ลอยมากระทบจมูกเขาขย้อนอย่างแรงคลื่นเหียนอยู่ภายในจนแทบสิ้นสติทุกอย่างเริ่มมืดดำเขาเป็นบ้าไปชั่วขณะในฉับพลันเขากลายเป็นสัตว์เดรัจฉานที่กรีดร้องแต่เขาก็หลุดออกจากความมืดดำได้โดยยึดความคิดหนึ่งไว้มั่นมีทางเดียวและทางเดียวเท่านั้นที่จะปกป้องตัวเองได้เขาต้องจับมนุษย์คนอื่น...ร่างของมนุษย์คนอื่นมาแทรกกลางระหว่างตัวเขากับหนู
วงกรอบของหน้ากากใหญ่พอที่จะปิดกั้นไม่ให้เขามองเห็นสิ่งอื่นใดได้เลยในตอนนี้ประตูกรงอยู่ห่างจากหน้าเขาเพียงไม่กี่คืบพวกหนูรู้ดีว่ากำลังจะเกิดอะไรขึ้นตัวหนึ่งกระโดดขึ้นๆลงๆอีกตัวหนึ่งแก่จนหนังตกสะเก็ดเป็นปู่หนูแห่งท่อระบายน้ำยืนเอาฝ่าเท้าสีชมพูเกาะซี่กรงพลางทำจมูกฟุดฟิดสูดอากาศด้วยท่าทางตุร้ายวินสตันมองเห็นหนวดและฟันเหลืองอ๋อยความตื่นตระหนกมืดดำเกาะกุมเขาอีกครั้งวินสตันมืดบอดสิ้นหวังและไร้สติ
“เป็นการลงโทษธรรมดาๆในจักรวรรดิจีน”โอไบรอันกล่าวในเชิงสั่งสอนเช่นเคย
หน้ากากกำลังจะแนบสนิทกับใบหน้าวินสตันลวดตาข่ายระที่แก้มและแล้วไม่ใช่ไม่ใช่ความโล่งอกแค่ความหวังเศษเสี้ยวน้อยนิดของความหวังสายเกินไป...อาจสายเกินไปแล้วแต่เขาตระหนักได้ในฉับพลันว่าโลก
320
หนึ่ง-เก้-แปa
