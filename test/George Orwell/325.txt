มีผลปรากฏว่าไตรมาสที่ผ่านมาแผนสามปีฉบับที่สิบสำหรับการผลิตเชือกผูกรองเท้าประสบความสำเร็จเกินความคาดหมายถึงร้อยละเก้าสิบแปด
เขาตรวจสอบปัญหาหมากรุกและเริ่มเดินตัวหมากจบเกมด้วยอุบายโดยใช้ม้าคู่“ขาวเดินรุกฆาตในสองตา”วินสตันมองขึ้นไปยังรูปพี่เบิ้มฝ่ายขาวรุกฆาตเสมอเขาครุ่นคิดด้วยความรู้สึกเร้นลับที่คลุมเครืออยู่ในม่านหมอกเป็นรูปแบบที่จัดวางไว้แล้วเช่นนี้เสมอไม่มีข้อยกเว้นสำหรับปัญหาหมากรุกนับแต่เริ่มสร้างโลกไม่มีกรณีใดที่ฝ่ายดำจะชนะนี่มิได้เป็นสัญลักษณ์ของชัยชนะอันไม่เปลี่ยนแปลงชั่วนิรันดร์ของความดีเหนือความชั่วหรอกหรือใบหน้าใหญ่โตจ้องตอบเขาเปี่ยมด้วยพลังอำนาจแห่งความสงบนิ่งฝ่ายขาวรุกฆาตเสมอ
เสียงจากโทรภาพหยุดชั่วขณะแล้วกล่าวเพิ่มเติมด้วยน้ำเสียงที่แตกต่างฟังแข็งกร้าวขึ้นมาก“นี่คือคำเตือนให้ทุกคนรอฟังประกาศสำคัญในเวลาสิบห้าสามสิบสิบห้าสามสิบ!เป็นข่าวสำคัญสูงสุดระวังอย่าพลาดสิบห้าสามสิบ!จากนั้นเสียงดนตรีกระป๋องก่องแก่งก็กระหมขึ้นอีก
หัวใจของวินสตันสั่นรัวนี่คือแถลงการณ์จากแนวหน้าสัญชาตญาณบอกว่าข่าวร้ายกำลังจะมาวันทั้งวันความคิดเรื่องการพ่ายแพ้อย่างสิ้นเชิงในแอฟริกาผ่านเข้าออกในหัวเขาเป็นพักๆด้วยความตื่นเต้นที่พลุ่งพล่านอยู่เล็กน้อยดูเขาจะจริงจังกับการมองเห็นภาพกองทัพยูเรเซียบุกทะลวงข้ามพรมแดนที่ไม่เคยแตกพ่ายและกรูกันเข้าไปยังตอนปลายสุดของแอฟริการาวกองทัพมดเหตุใดจึงไม่เคยเป็นไปได้ที่จะโอบเข้าโจมตีพวกเขาด้วยยุทธการอย่างใดอย่างหนึ่งภาพเค้าโครงชายฝั่งแอฟริกาตะวันตกปรากฏชัดในใจเขาหยิบตัวม้าขาวเดินข้ามฝั่งกระดานจุดนั้นคือยุทธภูมิที่เหมาะแม้ขณะที่เห็นฝูงชนฝ่ายดำมุ่งไปทางใต้เขาก็เห็นกองกำลังอีกฝ่ายหนึ่งซ่องสุมกันอยู่ลับๆแล้วฉับพลันก็มาตั้งมั่นอยู่ทางด้านหลังพวกเขาตัดการสื่อสารทั้งทางบกทางทะเลเขารู้สึกว่าด้วยความตั้งใจลึกๆทำให้เขานำกองกำลังอื่นเข้ามามีตัวตนแต่จำเป็นต้องปฏิบัติการอย่างรวดเร็วหากกองกำลังนั้นควบคุมแอฟริกาได้ทั้งหมดหากยึดได้ลานบินและฐานจอดเรือดำน้ำที่แหลมนั้นก็จะเป็นการตัด
324|หนึ่ง-เก้-แปลง
