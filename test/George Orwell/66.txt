อ้างอิงโยงไปยังข้อมูลอื่นตามแต่ต้องการแล้วข้อความเท็จที่พวกเขาเลือกก็จะผ่านสู่การบันทึกอย่างถาวรและกลายเป็นความจริง
วินสตันไม่รู้ว่าทำไมวิทเทอรส์จึงถูกถอดยศอาจเพราะเขาทุจริตฉ้อฉลหรืออาจไร้ความสามารถหรือเพียงเพราะพี่เบิ้มต้องการกำจัดผู้ใต้บังคับบัญชาที่มีชื่อเสียงเป็นที่ชื่นชมมากเกินไปบางที่วิทเทอรส์หรือคนใกล้ชิดคนใดคนหนึ่งอาจถูกสงสัยว่ามีแนวโน้มจะคิดนอกรีตหรือบางทีซึ่งเป็นไปได้มากที่สุดคือเรื่องนี้เกิดขึ้นเพียงเพราะว่าการกวาดล้างและการระเหิดหายเป็นส่วนจำเป็นสำหรับกลไกรัฐเบาะแสที่แท้จริงมีเพียงประการเดียวตรงคำว่า"อ้างอบุคคล”ซึ่งบ่งชี้ว่าวิทเทอรส์ได้ตายไปแล้วคุณไม่อาจสันนิษฐานได้ว่าจะต้องเป็นกรณีเดียวกันเสมอไปเมื่อมีคนถูกจับหลายครั้งพวกเขาได้รับการปล่อยตัวให้ได้อยู่อย่างอิสระซึ่งมากที่สุดคือสองปีก่อนจะถูกประหารบ่อยครั้งที่บุคคลที่คุณคิดว่าตายไปนานแล้วบางคนกลับมาปรากฏตัวในการพิจารณาคดีต่อสาธารณะราวกับวิญญาณมาหลอกหลอนและเบิกความโยงใยคนอื่นให้ติดร่างแหอีกหลายร้อยคนก่อนที่ตัวเขาจะอันตรธานหายไปคราวนี้อันตรธานไปตลอดกาลอย่างไรก็ตามวิทเทอรส์เป็นอบุคคลไปแล้วเขาไม่มีตัวตนไม่เคยมีชีวิตอยู่วินสตันตัดสินใจว่าคงไม่เพียงพอหากแค่จะกลับคำในสุนทรพจน์ของพี่เบิ้มน่าจะจัดการให้ปรับเปลี่ยนเข้าประเด็นที่ไม่เกี่ยวข้องกับประเด็นเดิมโดยสิ้นเชิงจะดีกว่า
เขาอาจเปลี่ยนสุนทรพจน์ให้กลายเป็นการประณามคนทรยศและอาชญากรความคิดเช่นเคยทว่าแบบนั้นจะชัดเจนเกินไปสักหน่อยลักษณะแบบการสร้างเรื่องชัยชนะที่แนวรบหรือความสำเร็จในการผลิตเกินคาดหมายตามแผนสามปีครั้งที่เก้าอาจทำให้บันทึกซับซ้อนเกินไปสิ่งที่ต้องการสำหรับงานนี้คือเรื่องราวจากจินตนาการล้วนๆสักเรื่องหนึ่งทันใดนั้นภาพของสหายโอกิลวีก็ปรากฏขึ้นในมโนนึกเป็นที่เรียบร้อยเหมือนที่เคยสหายโอกิลวีผู้ตายในสงครามอย่างห้าวหาญดั่งวีรบุรุษมีบางโอกาสที่พี่เบิ้มมอบอิสริยาภรณ์ประจำวันเพื่อรำลึกถึงสมาชิกพรรคระดับล่างที่อ่อนน้อมถ่อมตนผู้ซึ่งชีวิตและความตายของเขาถูกยกย่องให้เป็นอุทาหรณ์อันทรงคุณค่าน่าปฏิบัติตาม
อร่าออร์เรล์|65
