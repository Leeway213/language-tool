ต่ำต้อยโดยธรรมชาติต้องเก็บไว้ในบังคับบัญชาเช่นเดียวกับสัตว์โดยนำกฎง่ายๆไม่กี่ข้อมาใช้กับพวกเขาในความเป็นจริงมีข้อมูลเกี่ยวกับกรรมาชนให้รู้น้อยมากไม่จำเป็นต้องรู้มากตราบเท่าที่พวกเขายังคงทำงานได้และสืบพันธุ์ต่อไปกิจกรรมอื่นๆของพวกเขาก็ไร้ความสำคัญปล่อยให้พวกเขาอยู่กันเองเหมือนฝูงสัตว์ใช้แรงงานที่ถูกปล่อยอย่างอิสระตามที่ราบอาร์เจนตินาพวกเขาหวนกลับไปสู่รูปแบบชีวิตที่ดูเป็นธรรมชาติของตนรูปแบบที่เป็นมาแต่ครั้งบรรพบุรุษพวกเขาเกิดและเติบโตตามท่อระบายน้ำออกทำงานเมื่ออายุสิบสองผ่านช่วงสั้นๆอันเบ่งบานของความสวยงามและความปรารถนาทางเพศแต่งงานเมื่ออายุยี่สิบเข้าวัยกลางคนเมื่ออายุสามสิบและตาย...ส่วนใหญ่...เมื่ออายุหกสิบใช้ร่างกายทำงานหนักดูแลบ้านและลูกๆทะเลาะกับเพื่อนบ้านในเรื่องเล็กๆน้อยๆหย่อนใจกับภาพยนตร์ฟุตบอลเบียร์และเหนือสิ่งอื่นใดคือการพนันสิ่งเหล่านี้เติมเส้นขอบจิตใจของพวกเขาจนเต็มปรี่การเก็บคนเหล่านี้ไว้ในควบคุมไม่ใช่เรื่องยากมีเจ้าหน้าที่ในหน่วยตำรวจความคิดสองสามคนเคลื่อนไหวในหมู่เขาตลอดเวลาคอยแพร่ข่าวลือเท็จหมายหัวและกำจัดคนไม่กี่คนที่ถูกตัดสินว่าอยู่ในข่ายจะก่ออันตรายในเวลาต่อไปแต่ไม่มีการพยายามปลูกฝังอุดมการณ์พรรคไม่เป็นที่พึงประสงค์ว่าชนชั้นกรรมาชีพควรมีความรู้สึกรุนแรงทางการเมืองสิ่งเดียวที่พรรคต้องการคือความรักชาติแบบดั้งเดิมซึ่งสามารถเรียกร้องเอาเมื่อไรก็ได้ที่จำเป็นต้องให้พวกเขามีชั่วโมงทำงานหนักนานขึ้นหรือรับการปันส่วนน้อยลงและแม้เมื่อพวกเขามีความไม่พอใจดังปรากฏบ้างเป็นครั้งคราวความไม่พอใจของพวกเขาก็ไม่ได้ชักนำพวกเขาไปในทางใดเพราะการไม่มีแนวคิดพื้นฐานนั่นเองพวกเขาจึงได้เพียงจดจ่อไปที่การร้องทุกข์เล็กๆน้อยๆเฉพาะกรณีส่วนความเลวร้ายที่ใหญ่กว่านั้นมักเล็ดลอดสายตาไปกรรมาชนส่วนใหญ่ไม่มีโทรภาพในบ้านด้วยซ้ำแม้ตำรวจพลเรือนก็แทรกแซงพวกเขาน้อยมากมีอาชญากรรมเกิดขึ้นมากมายในลอนดอนโลกใบเล็กบนโลกใบนี้ขโมยโจรโสเภณีนักค้ายาเสพติดและนักต้มตุ่นทุกประเภทแต่เพราะทั้งหมดเกิดในหมู่กรรมาชนด้วยกันจึงเป็นสิ่งไม่สำคัญส่วนคำถามในเรื่องศีลธรรมทุกข้อพวก
92|หuy-เก้า-แปด
