อาการเจ็บแปลบจากกระสุนหนังสติ๊กค่อยบรรเทาลงเขาหยิบปากกาจิตใจเลื่อนลอยขณะคิดสงสัยว่ามีอะไรมากกว่านี้ไหมที่เขาจะเขียนลงในบันทึกประจำวันอีกทันใดนั้นเขาก็เริ่มคิดถึงโอไบรอันขึ้นมาอีกครั้ง
หลายปีมาแล้วนานแค่ไหนนะต้องเป็นเจ็ดปีแน่ๆเขาเคยฝันว่าเขากำลังเดินเข้าไปในห้องอันมืดมิดมีใครคนหนึ่งนั่งอยู่ที่อีกฟากหนึ่งและกล่าวขึ้นขณะที่เขาเดินผ่าน:“เราจะพบกันในสถานที่ที่ปราศจากความมืด”น้ำเสียงเบามากเป็นการกล่าวออกมาเฉยๆไม่ใช่คำสั่งเขายังคงเดินต่อไปไม่หยุดสิ่งที่แปลกคือณเวลานั้นถ้อยคำเหล่านี้ไม่ได้สร้างความประทับใจแก่เขาเท่าใดนักในความฝันทว่าหลังจากนั้นมันกลับดูมีความสำคัญขึ้นมาอย่างมากมายตอนนี้เขาจำไม่ได้แล้วว่าที่เขาพบเห็นโอไบรอันจริงๆครั้งแรกเป็นก่อนหน้าหรือหลังจากฝันและจำไม่ได้แล้วว่าเมื่อไรกันที่เขาสามารถระบุได้เป็นครั้งแรกว่านั้นคือเสียงโอไบรอันแต่ไม่ว่าอย่างไรเขาระบุตัวตนได้แน่นอนเป็นโอ'ไบรอันแน่ๆที่พูดกับเขาออกมาจากความมืด
วินสตันไม่เคยแน่ใจแม้กระทั่งหลังจากการสบตาแวบหนึ่งเมื่อเช้านี้ก็ยังเป็นไปไม่ได้ที่จะแน่ใจว่าโอไบรอันเป็นมิตรหรือศัตรูหรือบางทีสิ่งนี้อาจไม่สำคัญเพราะดูเหมือนมีการเชื่อมโยงความเข้าใจระหว่างเขาทั้งสองสิ่งนี้สำคัญกว่าความชอบพอหรือการเข้าข้าง“เราจะพบกันในสถานที่ที่ปราศจากความมืด”เขากล่าวไว้วินสตันไม่รู้ว่าหมายความว่าอย่างไรรู้เพียงว่าด้วยทางใดทางหนึ่งคำกล่าวนี้จะเป็นจริง
เสียงจากโทรภาพเงียบลงชั่วคราวมีเสียงแตรดังขึ้นชัดเจนและงดงามล่องลอยแทรกผ่านมาในอากาศอันสงบนิ่งแล้วเสียงทุ่มก็ดังต่อไป
“ฟัง!โปรดฟัง!ขณะนี้มีข่าวด่วนจากแนวรบมะละบาร์กองกำลังของเราในอินเดียใต้ได้รับชัยชนะอย่างงดงามข้าพเจ้าได้รับมอบหมายให้แถลงว่าปฏิบัติการที่เรากำลังรายงานอยู่นี้อาจนำสงครามไปสู่การสิ้นสุดได้ภายในระยะเวลาที่เราคาดการณ์นี่คือข่าวด่วน...”
ข่าวร้ายกำลังมาวินสตันคิดแน่ใจได้เลยสิ่งที่ตามมาจากรายละเอียดอันสยดสยองของการบดขยี้กองทัพยูเรเชียพร้อมด้วยจํานวนอันน่าทึ่งของผู้ถูกสังหารและถูกจับกุมเป็นนักโทษคือประกาศว่านับจากสัปดาห์หน้าเป็นต้น
อร่าออร์เวลล์|45
