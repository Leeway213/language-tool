“หากคุณเป็นมนุษย์วินสตันคุณก็เป็นมนุษย์คนสุดท้ายประเภทของคุณสูญพันธุ์แล้วพวกเราต่างหากคือผู้สืบทอดเข้าใจไหมว่าคุณโดดเดี่ยวคุณอยู่นอกประวัติศาสตร์คุณไม่มีตัวตน”ที่ท่าของโอ'ไบรอันเปลี่ยนไปเขากล่าวด้วยน้ำเสียงกระด้างขึ้น“คุณคิดว่าตัวคุณเองศีลธรรมสูงส่งกว่าพวกเราเพราะการโกหกของพวกเราความเหี้ยมโหดของพวกเรางั้นหรือ”
“ใช่ผมคิดว่าตัวเองสูงส่งกว่า”
โอ"ไบรอันไม่พูดอะไรมีอีกสองเสียงพูดขึ้นมาหลังจากชั่วขณะหนึ่งวินสตันจึงจำได้ว่าหนึ่งในนั้นเป็นเสียงเขานั่นคือแถบบันทึกเสียงสนทนาระหว่างเขากับโอไบรอันในคืนที่เขาเข้าเป็นสมาชิกภราดรภาพเขาได้ยินตัวเองสัญญาว่าจะโกหกจะลักขโมยจะปลอมแปลงจะฆาตกรรมจะส่งเสริมการเสพยาเสพติดและการค้าประเวณีจะแพร่เชื้อกามโรคจะสาดน้ำกรดใส่หน้าเด็กโอไบรอันแสดงท่าทางรำคาญนิดหน่อยราวกับว่าการแสดงหลักฐานนี้ไม่ค่อยคุ้มค่าเท่าไรก่อนจะกดปุ่มและเสียงนั้นเงียบลง
“ลุกขึ้นจากเตียง”โอไบรอันสั่งแถบรัดคลายออกวินสตันหย่อนตัวลงบนพื้นและยืนได้ไม่มั่นคงนัก
“คุณเป็นมนุษย์คนสุดท้าย”โอไบรอันกล่าว“คุณคือผู้พิทักษ์วิญญาณมนุษย์คุณจะได้เห็นตัวเองดังที่คุณเป็นถอดเสื้อผ้าสิ”
วินสตันแก้ปมเชือกเล็กๆที่รัดชุดติดกันออกซิปถูกกระชากทิ้งไปนานแล้วเขาจำไม่ได้ว่าตั้งแต่ถูกจับมีครั้งไหนหรือไม่ที่ต้องถอดเสื้อผ้าออกหมดในคราวเดียวภายใต้ชุดติดกันร่างกายเขาพันไว้ด้วยเศษผ้าเหลืองๆขาดวิ่นสกปรกที่เพิ่งนึกออกว่าเป็นเศษซากชุดชั้นในขณะปล่อยเสื้อผ้าลงพื้นวินสตันเห็นว่ามีกระจกเงาแบบสามบานอยู่ที่ท้ายห้องเขาเดินเข้าไปใกล้แล้วหยุดชะงักเสียงร้องโดยไม่ตั้งใจหลุดจากปากเขา
“เข้าไปสิยืนระหว่างปีกกระจกคุณจะได้เห็นด้านข้างด้วย”
วินสตันหยุดชะงักด้วยความตื่นตระหนกร่างสีเทางออุ้มเหมือนโครงกระดูกตรงเข้ามาหาเขารูปร่างลักษณะที่แท้จริงของเขาช่างน่ากลัวเขาแทบไม่รู้เลยว่าจริงๆแล้วร่างนั้นคือตัวเขาเองเขาเคลื่อนเข้าไปใกล้กระจกมาก
304|หนึ่ง-เก้-แปล
