และกอดเขาแน่นเป็นเวลานานๆโดยไม่พูดอะไรสักคำเขารับรู้ทั้งที่ยังเด็กและมีความเห็นแก่ตัวเขารู้ว่านี่คือการเชื่อมโยงอย่างใดอย่างหนึ่งกับสิ่งที่ไม่มีการเอ่ยถึงซึ่งกำลังจะเกิดขึ้น
เขาจำห้องที่ครอบครัวอาศัยอยู่ได้เป็นห้องมืดๆมีกลิ่นอับดูเหมือนเตียงที่ปผ้าสีขาวจะกินที่ไปครึ่งห้องมีเตาแก๊สวงแหวนในกรอบโลหะมีชั้นสำหรับเก็บอาหารและที่ชานบันไดนอกห้องมีอ่างล้างจานดินเผาสีน้ำตาลสำหรับใช้ร่วมกันหลายห้องเขาจำได้ถึงร่างสง่างามเหมือนรูปปั้นของแม่ที่กัมอยู่เหนือเตาแก๊สกำลังคนอาหารในหม้อด้ามเหนือกว่าสิ่งใดเขาจดจำได้ดีถึงความหิวโหยตลอดเวลาของเขาและการต่อสู้อันสกปรกอย่างร้ายกาจในเวลาอาหารเขาจะเซ้าซื้ถามแม่ซ้ำแล้วซ้ำเล่าว่าทำไมอาหารถึงมีไม่พอเขาตะโกนและโกรธเกรี้ยวใส่แม่(เขาจำได้แม้แต่น้ำเสียงของเขาซึ่งเริ่มแตกหนุ่มก่อนวัยและบางครั้งก็ดังลั่นอย่างแปลกประหลาด)หรือตอนที่เขาเต้นตัวเองให้ร้องไห้ฟูมฟายอย่างน่าสมเพชเพื่อพยายามให้ได้ส่วนแบ่งเพิ่มขึ้นแม่เขาพร้อมเสมอที่จะให้เขาได้มากกว่าส่วนแบ่งที่เขาควรจะได้ท่านถือว่าเขาเป็น“เด็กผู้ชาย”ควรได้ในสัดส่วนที่มากกว่าทว่าไม่ว่าแม่จะให้เขามากเท่าไรก็ตามเขาก็ยังเรียกร้องที่จะได้มากขึ้นไปอีกเสมอในทุกๆมื้ออาหารแม่จะขอร้องเขาว่าอย่าเห็นแก่ตัวและให้จำไว้ว่าน้องสาวตัวน้อยของเขาป่วยและจำเป็นต้องกินอาหารเช่นกันแต่ไม่มีประโยชน์เขาจะร้องออกมาอย่างเดือดดาลเมื่อแม่หยุดตักให้เขาและพยายามแย่งหม้อและช้อนจากมือท่านมิหนำซ้ำเขายังฉกนิดฉกหน่อยจากจานของน้องสาวด้วยเขารู้ดีว่ากำลังทำให้คนอีกสองคนอดอาหารแต่ช่วยไม่ได้เขารู้สึกด้วยซ้ำว่าเขามีสิทธิ์จะทำความหิวโหยที่อึงอลอยู่ในท้องดูราวจะตัดสินเข้าข้างเขาระหว่างมื้ออาหารหากแม่ไม่ยืนเฝ้าเขาจะแอบไปหยิบเสบียงอันน่าอนาถที่เก็บไว้บนชั้นเสมอ
วันหนึ่งมีการปันส่วนช็อกโกแลตซึ่งไม่มีการปันส่วนเช่นนี้มาหลายสัปดาห์หรือหลายเดือนแล้วเขาจำช็อกโกแลตชิ้นน้อยอันโอชะแสนจะมีค่าได้ค่อนข้างชัดเจนเป็นช็อกโกแลตแผ่นหนักสองออนซ์สำหรับพวกเขาทั้งสาม(สมัยนั้นยังใช้หน่วยเป็นออนซ์อยู่)ชัดเจนว่าแผ่นนั้นต้องแบ่งออก
188
หนึ่ง-เก้-แปด-สี่
