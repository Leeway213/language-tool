ทันทีการถูกสังหารคือสิ่งที่คุณคาดหวังได้อยู่แล้วแต่ก่อนตาย(ไม่มีใครพูดถึงเรื่องแบบนี้แต่กระนั้นทุกคนก็รู้ดี)มีกระบวนการรับสารภาพซึ่งคุณต้องผ่านต้องหมอบกรานบนพื้นเพื่อสรรเสริญเยินยอพร้อมกับกรีดร้องขอความเมตตามีเสียงกระดูกแตกหักฟันหักร่วงเป็นเสี่ยงและเลือดเกรอะกรังบนเรือนผม
ทำไมคุณต้องทนต่อการถูกกระทำเช่นนั้นในเมื่อจุดจบเหมือนกันเสมอทำไมจึงเป็นไปไม่ได้ที่จะตัดวันเวลาในชีวิตของคุณให้สั้นลงสักสองสามวันหรือสองสามสัปดาห์ไม่มีใครเคยหนีพ้นการสืบค้นไม่มีใครเคยรอดพ้นจากการสารภาพในทันทีที่คุณยอมจำนนต่อข้อหาอาชญากรรมความคิดก็มั่นใจได้เลยว่าคุณจะต้องตายในวันที่ถูกกำหนดแล้วทำไมความสยดสยองซึ่งไม่อาจเปลี่ยนแปลงสิ่งใดได้จะต้องฝังตรึงไว้กับอนาคตที่กำลังจะมาถึงด้วยเล่า
เขาพยายามรื้อฟื้นภาพโอไบรอันและประสบความสำเร็จขึ้นกว่าเดิมเล็กน้อย“เราจะพบกันในสถานที่ที่ปราศจากความมืด”โอไบรอันได้กล่าวแก่เขาไว้เขารู้...หรือคิดว่าเขารู้ว่านั่นหมายความว่าอย่างไรสถานที่ซึ่งปราศจากความมืดคืออนาคตในจินตนาการซึ่งจะไม่มีใครเคยเห็นทว่าเป็นอนาคตซึ่งใครก็สามารถแบ่งปันกันได้อย่างเร้นลับด้วยญาณแต่เพราะเสียงจากโทรภาพที่เสียดแทงรบกวนโสตประสาททำให้เขาไม่สามารถติดตามขบวนความคิดไปได้ไกลกว่านี้เขาหยิบบุหรี่ใส่ปากใบยาสูบครึ่งหนึ่งหล่นลงบนลิ้นทันทีเป็นฝุ่นขมๆกองหนึ่งซึ่งยากที่จะถ่มออกมาใบหน้าของพี่เบิ้มว่ายเวียนเข้ามาในจิตใจแทนที่ใบหน้าของโอไบรอันเขากระทำเหมือนเช่นที่ทำเมื่อสองสามวันก่อนคือหยิบเหรียญออกมาจากกระเป๋าแล้วจ้องมองใบหน้านั้นจับจ้องเขาหน่วงหนักสงบนิ่งและปกป้องทว่ารอยยิ้มแบบใดกันเล่าที่แฝงอยู่ภายใต้หนวดสีดำถ้อยคำหวนกลับมาสู่เขาราวเสียงหม่นมัวของระฆังมรณะ
สงครามคือสันติภาพอิสรภาพคือความเป็นทาส
อวิชชาคือพลังอำนาจ
124
|หนึ่ง-เก้-แปลง
