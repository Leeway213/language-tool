เนื่องแน่นด้วยผู้หญิงที่พร้อมจะขายตัวบางคนซื้อได้ด้วยเหล้ายินเพียงขวดเดียวเท่านั้นเพราะเหล้ายินเป็นสิ่งที่กรรมาชนไม่สมควรดื่มพรรคเองก็มีแนวโน้มจะส่งเสริมอย่างลับๆให้มีการค้าประเวณีด้วยซ้ำเพื่อเป็นทางออกสำหรับสัญชาตญาณที่ไม่อาจกดไว้ได้ตลอดรอดฝั่งแค่การละเมิดทางโลกีย์ไม่ใช่เรื่องสำคัญมากมายตราบที่ยังทำกันหลบๆซ่อนๆและไม่ได้เป็นความรื่นรมย์สักเท่าใดอีกทั้งต้องเป็นการเกี่ยวข้องกับหญิงชั้นต่ำน่าดูหมิ่นเท่านั้นอาชญากรรมที่ไม่อาจให้อภัยคือการสำส่อนในระหว่างสมาชิกพรรคด้วยกันเองแต่กระนั้นแม้ความผิดนี้จะเป็นหนึ่งในอาชญากรรมซึ่งผู้ถูกกล่าวหาในการกวาดล้างครั้งใหญ่มักยกขึ้นมาสารภาพเสมอก็เป็นเรื่องยากที่จะจินตนาการว่าการกระทำดังกล่าวเกิดขึ้นจริง
เป้าหมายของพรรคมิใช่เพียงเพื่อป้องกันไม่ให้ชายหญิงสร้างความจงรักภักดีต่อกันอันอาจส่งผลให้พรรคไม่อาจควบคุมได้เป้าประสงค์ที่แท้จริงที่ไม่ประกาศออกมาก็คือเพื่อขจัดความพึงใจจากกิจกรรมทางเพศทั้งมวลออกจากมนุษย์ความรักไม่ใช่ศัตรูตัวฉกาจเท่ากับกามารมณ์ไม่ว่าจะในหรือนอกสมรสการแต่งงานระหว่างสมาชิกพรรคทุกครั้งต้องได้รับอนุมัติจากคณะกรรมการที่แต่งตั้งขึ้นมาเพื่อการนี้โดยเฉพาะและแม้ว่าหลักการจะไม่ได้กล่าวไว้ชัดเจนหากแต่คำขออนุมัติมักถูกปฏิเสธหากคนคู่ใดแสดงออกถึงความประทับใจใฝ่หาทางรูปกายซึ่งกันและกันเป้าประสงค์เดียวของการแต่งงานอันเป็นที่ยอมรับคือการให้กำเนิดบุตรเพื่อเป็นการรับใช้พรรคการมีเพศสัมพันธ์ถูกมองว่าเป็นปฏิบัติการรองอันค่อนข้างน่าสะอิดสะเอียนเหมือนการสวนทวารนี่เป็นอีกเรื่องหนึ่งที่ไม่เคยระบุเป็นถ้อยคำโดยทั่วไปแต่จะใช้วิธีทางอ้อมโดยทำให้ซึมซาบเข้าไปในตัวสมาชิกพรรคทุกคนตั้งแต่วัยเด็กมีกระทั่งองค์การต่างๆเช่นสันนิบาตเยาวชนต่อต้านกามารมณ์ซึ่งสนับสนุนการถือพรหมจรรย์โดยสมบูรณ์ของทั้งสองเพศเด็กทุกคนต้องเกิดจากการผสมเทียม(นิวสปีกใช้คำว่าเพาะเทียม)และเติบโตขึ้นมาในสถาบันของรัฐวินสตันตระหนักดีนี่ไม่ได้หมายความว่าจะต้องจริงจังตามนี้เสียทั้งหมดแต่อย่างไรก็ตามมันสอดคล้องกับอุดมการณ์ทั่วไปของพรรคพรรคพยายามฆ่าสัญชาตญาณทางเพศให้หมดไปหรือหากไม่อาจเข่นฆ่าได้ก็ต้องบิดเบือน
86
|
หนึ่ง-เก้า-แปด-สี่
