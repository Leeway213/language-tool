บางครั้งก็รองเท้าบูตมีหลายครั้งที่เขากลิ้งเกลือกกับพื้นอย่างน่าสังเวชราวสัตว์เดรัจฉานบิดตัวไปมาไม่รู้จบอย่างสิ้นหวังเพื่อพยายามหลบการเตะที่กระหน่ำลงมาแต่ยิ่งกลับเป็นการเชื้อเชิญให้ถูกเตะมากขึ้นทั้งที่ซี่โครงที่ท้องข้อศอกหน้าแข้งขาหนีบอัณฑะและกระดูกก้นกบหลายครั้งที่การกระทำนี้ดำเนินซ้ำแล้วซ้ำเล่ากระทั่งดูเหมือนว่าความป่าเถื่อนโหดร้ายอันไม่อาจให้อภัยนี้มิใช่เป็นเพราะพวกผู้คุมซ้อมเขาไม่หยุดหากแต่เป็นเพราะเขาไม่อาจบังคับตัวเองให้หมดสติได้หลายครั้งที่ประสาทเขาขาดผึ้งจนเขาเริ่มตะโกนร้องขอความเมตตาก่อนที่การซ้อมจะเริ่มด้วยซ้ำแค่เห็นภาพกำปั้นเงื้อง่าเท่านั้นก็เพียงพอให้เขาพรั่งพรูคำสารภาพทั้งอาชญากรรมที่ทำจริงและที่ต้องจินตนาการมีอีกหลายครั้งที่เขาเริ่มต้นด้วยการตกลงใจจะไม่สารภาพอะไรทั้งสิ้นแล้วทุกคำพูดก็ถูกรีดเค้นจากตัวเขาระหว่างอาการหอบหายใจด้วยความเจ็บปวดและหลายครั้งเขามีความพยายามน้อยนิดที่จะประนีประนอมด้วยการบอกตัวเองว่า“ฉันจะสารภาพแต่ยังก่อนจะฝืนต่อไปจนกว่าจะทนความเจ็บปวดไม่ไหวให้เตะอีกสามครั้งก่อนอีกสองครั้งก่อนแล้วค่อยบอกสิ่งที่พวกนั้นต้องการ”บางครั้งเขาถูกซ้อมจนยืนแทบไม่อยู่แล้วก็ต้องทิ้งตัวลงกับพื้นหินของห้องขังราวกับเป็นกระสอบมันฝรั่งและถูกทิ้งให้พักฟื้นสักสองสามชั่วโมงก่อนจะถูกนำตัวมาซ้อมอีกแต่มีบางครั้งที่เขาได้พักฟื้นนานกว่านั้นเขาจำช่วงเวลาแบบนั้นได้รางเลื่อนเพราะส่วนใหญ่เขาจะหลับหรือไม่ก็อยู่ในอาการมึนงงเขาจำห้องขังที่มีเตียงไม้กระดานได้เป็นลักษณะชั้นไม้ยื่นออกจากผนังอ่างล้างหน้าดีบุกและอาหารที่มีซุปร้อนกับขนมปังและบางครั้งก็มีกาแฟด้วยเขาจำได้ว่ามีช่างตัดผมหน้าตาบูดบึงมาโกนหนวดเคราและตัดผมให้และกลุ่มชายสวมเสื้อคลุมขาวท่าทางขึงขังเอาการเอางานไร้ความเมตตามาจับชีพจรเขาเปิดเปลือกตาดูใช้นิ้วมือหยาบกร้านสัมผัสไปทั่วร่างกายเขาเพื่อสำรวจหากระดูกหักและปักเข็มฉีดยาลงบนแขนเพื่อทำให้เขาหลับ
การซ้อมค่อยๆลดความถี่ลงส่วนใหญ่เปลี่ยนเป็นการขู่ขู่ให้กลัวว่าเมื่อใดก็ได้ที่คำตอบของเขาไม่เป็นที่พอใจเขาจะถูกส่งกลับไปขั้นตอนเดิมอีกกลุ่มคนที่ตั้งคำถามเขาตอนนี้ไม่ใช่อันธพาลในเครื่องแบบสีดำอีกแล้วหากแต่เป็นเหล่าปัญญาชนพรรคซึ่งเป็นกลุ่มชายร่างค่อนข้างท้วมเคลื่อนไหว
จอร์ออร์เวลล์|273
