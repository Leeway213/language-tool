วันนี้เขาควรรำลึกถึงสหายโอกิลวีทั้งที่ในความเป็นจริงไม่มีบุคคลเช่นสหายโอกิลวีอยู่เลยแต่ข้อความตีพิมพ์สักสองสามบรรทัดและภาพถ่ายที่ปลอมแปลงขึ้นมาสองสามใบจะทำให้เขามีตัวตนในไม่ช้า
วินสตันคิดอยู่ครู่หนึ่งแล้วดึงเครื่องเขียนตามคำบอกมาเข้าใกล้ตัวเริ่มออกคำสั่งด้วยสำเนียงแบบพี่เบิ้มอันคุ้นเคยสำเนียงทหารห้วนๆอวดรู้และง่ายต่อการเลียนแบบใช้อุบายแบบการตั้งคำถามแล้วตอบทันที(เป็นต้นว่า“เราได้บทเรียนอะไรบ้างจากข้อเท็จจริงนี้สหายทั้งหลายบทเรียนอันเป็นหนึ่งในหลักการพื้นฐานของอิงซ็อกซึ่ง”ฯลฯ..ฯลฯ)
เมื่ออายุสามขวบสหายโอกิลวีปฏิเสธของเล่นทุกชนิดยกเว้นกลองปืนกลและเฮลิคอปเตอร์จำลองเมื่อหกขวบเขาได้เข้าร่วมหน่วยสปายส์อันเป็นการเข้าก่อนเกณฑ์หนึ่งปีโดยได้รับการผ่อนผันเป็นกรณีพิเศษอายุเก้าขวบเขาได้เป็นผู้นำกองกำลังเมื่ออายุสิบเอ็ดเขาได้กล่าวหาลุงของดนต่อตำรวจความคิดหลังจากแอบได้ยินการสนทนาซึ่งเขาคิดว่ามีแนวโน้มจะเป็นอาชญากรรมอายุสิบเจ็ดปีเขาเป็นผู้จัดตั้งองค์การสันนิบาตต่อต้านกามารมณ์รุ่นเยาว์ของท้องถิ่นเมื่ออายุสิบเก้าเขาได้ออกแบบระเบิดมือซึ่งกระทรวงสันติภาพนำไปใช้และในการทดสอบครั้งแรกระเบิดลูกเดียวสามารถสังหารนักโทษยูเรเชียได้ถึงสามสิบเอ็ดคนเมื่ออายุยี่สิบสามเขาต้องเสียชีวิตขณะปฏิบัติภารกิจจากการไล่ล่าโดยเครื่องบินไอพ่นของข้าศึกขณะบินอยู่เหนือมหาสมุทรอินเดียเพื่อไปส่งหนังสือสำคัญเขาทิ้งตัวลงจากเฮลิคอปเตอร์สู่ทะเลลึกพร้อมด้วยหนังสือสำคัญฉบับนั้นและสัมภาระทั้งหมดโดยใช้ปืนกลถ่วงน้ำหนักและจบชีวิตพี่เบิ้มกล่าวว่านั่นเป็นการกระทำที่เป็นไปไม่ได้เลยที่จะใคร่ครวญโดยไร้ความอิจฉาพี่เบิ้มเพิ่มข้อสังเกตอีกสองสามประการเกี่ยวกับความบริสุทธิ์ผุดผ่องในชีวิตและจิตใจอันเด็ดเดี่ยวของสหายโอกิลวีเขาไม่ดื่มเหล้าไม่สูบบุหรี่โดยสิ้นเชิงไม่มีที่พักผ่อนหย่อนใจอื่นใดนอกจากใช้เวลาอยู่ในโรงฝึกกีฬาวันละหนึ่งชั่วโมงและปฏิญาณว่าจะครองตนเป็นโสดด้วยความเชื่อมั่นว่าการแต่งงานและการดูแลครอบครัวไปกันไม่ได้กับการอุทิศตนแก่ภาระหน้าที่วันละยี่สิบสี่ชั่วโมงเขาไม่เอ่ยประเด็นอื่นใดในการสนทนา
66|หuy-เก้า-แปด-สี่
