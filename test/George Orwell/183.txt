6
ท้ายที่สุดก็เกิดขึ้นข้อความที่คาดหวังมาถึงตลอดชีวิตเขาเหมือนกับเขารอคอยให้เหตุการณ์นี้เกิดขึ้น
เขากำลังเดินไปตามเฉลียงทางเดินในกระทรวงและเกือบจะเป็นจุดเดียวกับที่จูเลียส่งเศษกระดาษใส่มือเขาเมื่อเขารู้สึกได้ว่ามีใครบางคนที่ร่างใหญ่กว่าเขากำลังเดินอยู่ข้างหลังบุคคลซึ่งจะเป็นใครก็ตามส่งเสียงกระแอมเบาๆเห็นได้ชัดว่าเป็นการส่งเสียงเกริ่นนำก่อนจะพูดวินสตันหยุดกึกและหันกลับไปเขาคือโอไบรอัน
ในที่สุดทั้งสองก็ได้เผชิญหน้ากันและกันและดูเหมือนแรงขับอย่างเดียวสําหรับวินสตันคือการกระตุ้นให้วิ่งหนีหัวใจเขาเต้นแรงเขาไม่สามารถเอ่ยปากพูดอะไรออกมาได้อย่างไรก็ดีโอไบรอันยังคงเดินไปข้างหน้าเรื่อยๆในจังหวะเคลื่อนไหวเท่าเดิมพร้อมกับวางมือแตะลงบนแขนวินสตันครู่หนึ่งอย่างเป็นมิตรจึงดูเสมือนว่าคนทั้งสองเดินเคียงข้างกันไปโอไบรอันเริ่มเอ่ยปากด้วยกิริยาเคร่งขรึมเป็นพิเศษอันทำให้เขาดูแตกต่างจากสมาชิกส่วนใหญ่ของพรรคใน
“ผมหวังอยู่ว่าจะได้มีโอกาสคุยกับคุณ”เขากล่าว“ผมได้อ่านบทความภาษานิวสปีกชิ้นหนึ่งของคุณในเดอะไทมส์ฉบับวันก่อนคุณให้ความสนใจนิวสปีกในระดับนักวิชาการทีเดียวใช่ไหมผมเชื่อเช่นนั้น”
วินสตันควบคุมตัวเองได้บางส่วน“ไม่ถึงขั้นนักวิชาการหรอกครับ”เขากล่าว“ผมแค่มือสมัครเล่นนั่นไม่ใช่งานหลักของผมไม่เคยมีอะไรที่เกี่ยวข้องกับโครงสร้างภาษาจริงๆให้ผมทำหรอก”
