และนั่งฟังบรรยายครึ่งชั่วโมงในหัวข้อ“อิงซ็อกในความสัมพันธ์ของหมากรุกวิญญาณของเขาดิ้นพล่านด้วยความเบื่อหน่ายแต่นี่เป็นเพียงครั้งเดียวที่ไร้แรงกระตุ้นใดๆให้เขาหลบเลี่ยงการมาศูนย์ในช่วงค่ำเมื่อนึกถึงภาพถ้อยคำฉันรักคุณความปรารถนาที่จะมีชีวิตอยู่ก็เอ่อล้นขึ้นมาในใจและการทำอะไรเสี่ยงๆแม้เล็กน้อยดูจะกลายเป็นความโง่เขลาไปในทันทีกระทั่งเวลายี่สิบสามนาฬิกาเขาจึงกลับถึงบ้านและเข้านอนในความมืดซึ่งคุณจะปลอดภัยจากโทรภาพตราบเท่าที่คุณรักษาความเงียบและนั่นจะทำให้เขาสามารถใช้ความคิดได้อย่างต่อเนื่อง
ปัญหาทางกายภาพที่ต้องแก้ไขก็คือทำอย่างไรจึงจะติดต่อกับหญิงสาวและหาทางพบกันได้เขาไม่คิดอีกต่อไปแล้วถึงความเป็นไปได้ที่เธออาจวางกับดักล่อเขาเขารู้ว่าไม่เป็นเช่นนั้นเพราะเธอมีอาการกระวนกระวายจริงๆตอนส่งกระดาษให้เขาเห็นได้ชัดว่าเธอหวาดกลัวออกมาจากจิตใจดังที่เธอควรจะกลัวและความคิดที่จะปฏิเสธการสานสัมพันธ์กับเธอก็ไม่เฉียดกรายสมองเขาเพียงเมื่อห้าคืนก่อนที่เขาครุ่นคิดเรื่องการทุบกะโหลกเธอด้วยหินปูถนนแต่นั่นไม่สำคัญเขาคิดถึงลำคอของเธอร่างสาวสะพรั่งดังที่เขาเห็นในความฝันเขาจินตนาการว่าเธอโง่เง่าเหมือนคนอื่นทุกคนในหัวสมองเธออัดแน่นด้วยคำโกหกและความเกลียดชังท้องของเธอเต็มไปด้วยน้ำแข็งอาการเหมือนจะจับไข้จู่โจมเขาเมื่อคิดว่าเขาอาจสูญเสียเธอร่างขาวผ่องสาวสะพรั่งหลุดลอยไปจากเขา!สิ่งที่เขากลัวที่สุดกว่าอื่นใดก็คือเธออาจเปลี่ยนใจง่ายๆหากเขาไม่รีบติดต่อเธอโดยเร็วทว่าความยากลำบากทางกายภาพของการพบกันนั้นมหาศาลเหมือนการพยายามเดินหมากรุกเมื่อคุณจนแต้มทางไหนก็ตามที่คุณหันไปโทรภาพจะเผชิญหน้าคุณอยู่อันที่จริงทุกหนทางที่เป็นไปได้ในการสื่อสารกับเธอปรากฏขึ้นมาในหัวเขาภายในห้านาทีที่เขาได้อ่านข้อความทว่าตอนนี้เมื่อมีเวลาคิดเขาต้องทบทวนใหม่ทีละทางๆราวกับการนำเครื่องมือต่างๆมาวางเรียงเป็นแถวบนโต๊ะ
ชัดเจนว่าวิธีเผชิญหน้าแบบเดียวกับเมื่อเช้านี้ไม่อาจเกิดขึ้นซ้ำหากเธอทำงานในกรมบันทึกก็จะง่ายกว่านี้แต่ภาพที่ตั้งของกรมบันเทิงคดีใน
จอร์จออร์เวลล์|
133
