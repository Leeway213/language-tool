ตอนฉันแปดขวบไม่รู้ยังไงแต่แกก็หายไปแล้วฉันสงสัยอยู่ว่ามะนาวนะเป็นยังไง”เธอเสริมออกนอกประเด็น“ฉันเคยเห็นส้มเป็นผลไม้ลูกกลมๆสีเหลืองผิวหนาๆ"
“ผมจำมะนาวได้”วินสตันกล่าว“สมัยยุคห้าสิบมะนาวเป็นสิ่งที่ค่อนข้างธรรมดารสชาติเปรี้ยวเหลือร้ายแค่ได้กลิ่นคุณก็จะรู้สึกเปรี้ยวเข็ดฟันทีเดียว”
“พนันได้เลยว่าหลังรูปภาพนี้ต้องมีแมลงอยู่เป็นรังแน่”จูเลียกล่าว“ฉันจะเอาลงมาทำความสะอาดสักวันฉันว่าใกล้เวลาที่เราต้องไปแล้วละฉันต้องเริ่มลบเครื่องสำอางออกแล้วน่าเบื่อจัง!แล้วเดี๋ยวฉันจะเช็ดลิปสติกออกจากหน้าคุณให้”
วินสตันยังไม่ลุกขึ้นจนอีกหลายนาทีห้องมืดลงเรื่อยๆเขาพลิกตัวหันไปหาแสงนอนมองแก้วทับกระดาษสิ่งที่ดึงดูดความสนใจไม่รู้เบื่อนั้นมิใช่ชิ้นส่วนของปะการังหากแต่เป็นภายในของตัวแก้วเองมีความลึกล้ำทั้งๆที่โปร่งใสราวอากาศดังราวกับผิวหน้าของแก้วคือขอบโค้งของท้องฟ้าครอบลงมาบรรจบกับโลกใบเล็กๆพร้อมด้วยบรรยากาศโดยรอบอย่างสมบูรณ์เขามีความรู้สึกว่าเขาสามารถเข้าไปภายในนั้นได้และในความเป็นจริงเขาอยู่ภายในนั้นพร้อมด้วยเตียงไม้มะฮอกกานีกับโต๊ะขาพับได้นาฬิกาภาพโลหะแกะสลักและตัวแก้วทับกระดาษเองแก้วทับกระดาษคือห้องที่เขานอนอยู่ปะการังคือชีวิตของจูเลียกับเขาที่ตรึงตราไว้ชั่วนิรันดร์ที่ใจกลางผลึกแก้ว
จอร์จออร์เวลล์|171
