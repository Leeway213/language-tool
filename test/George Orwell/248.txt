10
เมื่อตื่นขึ้นเขารู้สึกว่าได้หลับอย่างยาวนานแต่สายตาที่เหลือบมองนาฬิกาเรือนเก่าโบราณบอกเขาว่าเป็นเวลายี่สิบสามศูนย์เขานอนงัวเงียอยู่ครู่หนึ่งแล้วเสียงทุ่มต่ำอันคุ้นเคยก็เริ่มเปล่งเสียงเพลงดังขึ้นมาจากลานบ้านเบื้องล่าง
“เป็นเพียงความเพ้อฝันอันสิ้นหวังพาดผ่านราวคืนวันแห่งเมษาหากท่าทีถ้อยคำความฝันยังรุมเร้าทุกคราช่างผลาญพร่าหัวใจให้ปลิดปลิว
เพลงไร้สาระเพลงนี้ดูจะรักษาความนิยมไว้ได้เป็นอย่างดีคุณจะยังได้ยินทั่วไปทุกหนแห่งได้รับความนิยมยาวนานกว่าเพลงเกลียดชังเสียอีกจูเลียตื่นเพราะเสียงเพลงเธอบิดขี้เกียจเหยียดยาวแล้วลุกจากเตียง
“ฉันหิว”เธอกล่าว“ชงกาแฟอีกสักหน่อยดีกว่าบ้าจริง!เตาดับไปแล้วน้ำเย็นเฉียบเลย”เธอยกเตาขึ้นเขย่า“ไม่มีน้ำมันเลย”
“ผมคิดว่าเราขอจากเฒ่าชาร์ริงตันได้”
“ที่ตลกคือฉันแน่ใจว่ามีน้ำมันเต็มฉันจะใส่เสื้อผ้าก่อน”เธอเสริม“ดูเหมือนอากาศจะเย็นลงนะ”
วินสตันลุกขึ้นแต่งตัวเช่นกันเสียงเพลงที่ไม่เคยเหนื่อยล้าคงร้องต่อไป
