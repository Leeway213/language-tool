คุณไม่ต้องกังวลเรื่องเก่าๆไม่ต้องแบกภาระเรื่องผู้หญิงและนั่นเป็นข้อดีที่สุดถ้าคุณเห็นเรื่องนี้สำคัญฉันขอบอกเลยว่าฉันไม่ได้มีผู้หญิงมาเกือบสามสิบปีแล้วฉันไม่มีความต้องการด้วยอะไรจะดีไปกว่านี้ล่ะ”
วินสตันเอนหลังพิงขอบหน้าต่างไม่มีประโยชน์ที่จะพยายามต่อไปเขาเกือบซื้อเบียร์มาเพิ่มให้แกแล้วตอนที่ชายชราพรวดพราดลุกขึ้นแล้วเดินโซเซอย่างรวดเร็วไปยังที่ปัสสาวะเหม็นตลบทางอีกด้านหนึ่งของห้องเบียร์ที่เพิ่มขึ้นมาครึ่งลิตรเล่นงานแกเสียแล้ววินสตันนั่งจ้องแก้วเปล่าของแกอยู่สักหนึ่งหรือสองนาทีและแทบไม่รู้ตัวตอนที่สองเท้าพาเขากลับออกไปที่ถนนเขากำลังไตร่ตรองว่าเป็นไปได้ไหมที่ภายในเวลายี่สิบปีเป็นอย่างมากคำถามง่ายๆแต่ใหญ่ยิ่งที่ว่า“ชีวิตก่อนหน้าการปฏิวัติดีกว่าในปัจจุบันไหม”จะสิ้นสุดลงและมีคำตอบให้สักครั้งทว่าในการไตร่ตรองก็ยังหาคำตอบไม่ได้จนเดี๋ยวนี้เพราะผู้คนจากสมัยโบราณไม่กี่คนที่เหลือรอดและกระจัดกระจายอยู่ตามที่ต่างๆไม่สามารถเปรียบเทียบยุคหนึ่งกับอีกยุคหนึ่งได้เลยพวกเขาจดจำเรื่องไร้สาระได้นับล้านเรื่องการทะเลาะวิวาทกับเพื่อนร่วมงานการตามล่าหาเครื่องสูบจักรยานที่หายไปสีหน้าของน้องสาวที่ตายจากไปนานแล้วพายุหมุนเล็กๆที่พัดฝุ่นละอองในตอนเช้าของวันที่ลมกระโชกแรงเมื่อเจ็ดสิบปีที่แล้วทว่าข้อเท็จจริงที่เกี่ยวข้องทั้งหมดอยู่นอกเหนือขอบเขตทัศนวิสัยของพวกเขาพวกเขาเหมือนมดมองเห็นวัตถุขนาดเล็กทุกสิ่งแต่มองไม่เห็นสิ่งใหญ่ๆเลยและเมื่อความทรงจำลางเลือนบันทึกเป็นลายลักษณ์อักษรถูกบิดเบือนปลอมแปลงเมื่อกรณีเกิดขึ้นเช่นนี้คำกล่าวอ้างของพรรคที่ว่าพรรคได้พัฒนาสภาพความเป็นอยู่ของมนุษย์ให้ดีขึ้นก็ต้องเป็นที่ยอมรับเพราะไม่มีและไม่เคยมีมาตรฐานใดเพื่อให้เปรียบพิสูจน์ได้
ในนาทีนี้ขบวนความคิดของวินสตันหยุดชะงักเขาหยุดนิ่งและเงยหน้าขึ้นเขาอยู่บนถนนแคบๆที่มีร้านเล็กๆมืดๆสองสามร้านแทรกสลับระหว่างบ้านพักอาศัยเหนือศีรษะเขาพอดีมีลูกบอลโลหะสีซีดๆเลือนๆห้อยแขวนอยู่สามลูกตูท่าทางว่าครั้งหนึ่งคงเคยเป็นสีทองเหมือนเขาจะรู้จักสถานที่แห่งนี้แน่นอนที่เดียว!เขากำลังยืนอยู่ภายนอกร้านขายของสัพเพเหระที่เขาซื้อสมุดบันทึกนั่นเอง
114
หdy-เก้า-แปด
