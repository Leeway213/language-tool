4
วินสตันมองไปรอบห้องเล็กๆโทรมๆชั้นบนร้านค้าของคุณชาร์ริงตันเตียงหลังมหึมาข้างหน้าต่างจัดเตรียมไว้ด้วยผ้าห่มขาดรุ่งริ่งกับหมอนข้างไม่มีปลอกนาฬิกาโบราณหน้าปัดตัวเลขบอกเวลาสิบสองชั่วโมงกำลังเดินตึกต่อกเหนือเตาผิงบนโต๊ะขาพับได้ที่มุมห้องมีแก้วทับกระดาษที่เขาซื้อคราวก่อนส่องประกายนุ่มนวลออกมาจากความมืดสลัวหลังตะแกรงกั้นหน้าเตามีเตาน้ำมันทำด้วยดีบุกบุบๆเตาหนึ่งหม้อด้ามใบหนึ่งกับถ้วยกาแฟสองใบซึ่งคุณชาร์ริงตันจัดหามาให้วินสตันจุดไฟและวางหม้อใส่น้ำลงบนเตาเพื่อต้มน้ำเขานำกาแฟวิกตอรีใส่ซองจดหมายมาหนึ่งซองเต็มๆกับขัณฑสกรเม็ดนาฬิกาที่ข้อมือบอกเวลาสิบเจ็ดยี่สิบซึ่งจริงๆแล้วคือเวลาสิบเก้ายี่สิบเธอกำลังจะมาถึงในเวลาสิบเก้าสามสิบ
เขลาโง่เขลาหัวใจเขาพร่ำพูดอยู่แต่อย่างนี้สติอยู่ไหนไร้เหตุผลโง่ชนิดฆ่าตัวตายเลยที่เดียวในบรรดาอาชญากรรมทั้งมวลที่สมาชิกพรรคกระทำนี้เป็นอาชญากรรมที่มีความเป็นไปได้ในการปกปิดซ่อนเร้นน้อยที่สุดอันที่จริงความคิดลอยมาในหัวเขาครั้งแรกด้วยการเห็นภาพแก้วทับกระดาษสะท้อนเป็นภาพโต๊ะขาพับได้เป็นดังที่เขาทำนายไว้คุณชาร์ริงตันไม่ยุ่งยากอะไรกับการให้เช่าห้องแกดีใจอย่างเห็นได้ชัดกับเงินสองสามดอลลาร์ที่ห้องนี้ทำรายได้มาให้ดูเหมือนแกจะไม่ตกใจหรือแสดงท่ารังเกียจเมื่อรู้ชัดว่าวินสตันต้องการห้องเพื่อจุดประสงค์ในเรื่องรักๆใคร่ๆนอกจากนั้นแกยังทำเป็นมองไกลออกไปราวไม่เห็นสิ่งที่อยู่ตรงหน้าเอ่ยเสียงเนิบด้วยท่าทีราวกับเป็นอณูเล็กๆในอากาศทำให้รู้สึกว่าแกได้กลายเป็นเศษส่วนที่ล่องหนไป
