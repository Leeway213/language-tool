ในช่องเดิมครั้งแล้วครั้งเล่าเขามีความคิดอยู่หกอย่างนั่นคือความเจ็บปวดในท้องขนมปังสักชิ้นเลือดและเสียงกรีดร้องโอไบรอันจูเลียใบมีดโกนอวัยวะภายในของเขากระตุกอีกเมื่อเสียงรองเท้าบูตหนักๆใกล้เข้ามาขณะประตูเปิดออกแรงลมพัดกลิ่นเหงื่อเย็นๆฉุนถูกเข้ามาเป็นระลอกพาร์สันส์เดินเข้ามาในห้องขังเขาสวมกางเกงขาสั้นสีกากีกับเสื้อกีฬา
ครั้งนี้วินสตันตกตะลึงจนลืมตัว“คุณก็โดน!”เขากล่าว
พาร์สันส์เหลือบตามองวินสตันทั้งไม่สนใจและไม่แปลกใจมีแต่ความทุกข์ทนเขาเริ่มเดินกระตุกไปมาเห็นได้ชัดว่าอยู่นิ่งไม่ได้แต่ละครั้งที่เขาเหยียดเข่าออกเข่าเขาสั่นระริกทีเดียวตาเขาเบิกโพลงจ้องเขม็งราวกับเขาไม่อาจเลี่ยงไม่ให้ตัวเองจับจ้องอะไรบางอย่างกลางอากาศ
“คุณมาที่นี่ข้อหาอะไร”วินสตันกล่าว
“อาชญากรรมความคิด!”พาร์สันส์กล่าวเกือบจะร้องไห้อยู่รอมร่อน้ำเสียงเขาบ่งบอกทันทีว่ายอมรับผิดเต็มที่ทั้งหวาดหวั่นทั้งไม่เชื่อว่าข้อหานี้จะตกอยู่กับเขาได้เขาหยุดตรงหน้าวินสตันและเริ่มเรียกร้องความเห็นใจอย่างร้อนรน“คุณไม่คิดว่าพวกเขาจะยิงผมใช่ไหมเพื่อนยากพวกเขาจะไม่ยิงคุณถ้าคุณไม่ได้ลงมือทำจริงแค่ความคิดเท่านั้นเองซึ่งมันช่วยไม่ได้ใช่ไหมผมรู้ว่าพวกเขาจะให้ความเป็นธรรมแก่เราโอ...ผมเชื่อใจพวกเขาในเรื่องนี้เพาเขารู้ประวัติผมใช่ไหมคุณก็รู้ว่าผมเป็นคนยังไงไม่ได้เลวร้ายอะไรเลยไม่ฉลาดใช่แต่ผมกระตือรือร้นผมทำเพื่อพรรคอย่างดีที่สุดไม่ใช่หรือผมจะได้ออกตอนห้าปีคุณว่าไหมหรือสิบปีก็ได้ใช่ไหมสหายอย่างผมมีประโยชน์มากทีเดียวในค่ายกักกันแรงงานพวกเขาจะไม่ยิงผมเพียงเพราะผมออกนอกลู่นอกทางครั้งเดียวหรอกใช่ไหม”
“คุณผิดจริงหรือ”วินสตันถาม
“แน่นอนสิผมผิด!”พาร์สันส์ร้องออกมาพร้อมกับเหลือบสายตาประจบประแจงไปยังโทรภาพ“คุณคงไม่คิดว่าพรรคจะจับผู้บริสุทธิ์ใช่ไหม”
264|หนึ่ง-เก้-แป
