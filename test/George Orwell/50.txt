3
วินสตันฝันถึงแม่
เขาคิดว่าเขาต้องอายุสิบหรือสิบเอ็ดขวบตอนที่แม่เขาหายตัวไปแม่เป็นคนสูงสง่าเป็นผู้หญิงเงียบๆเคลื่อนไหวช้าเรือนผมสีอ่อนสลวยงดงามส่วนพ่อเขาจำได้ค่อนข้างรางเลื่อนพ่อผิวคล้ำผอมบางแต่งตัวเรียบร้อยด้วยเสื้อผ้าสีเข้มเสมอ(วินสตันจำรองเท้าพื้นบางมากของพ่อได้ดีเป็นพิเศษ)และสวมแว่นตาท่านทั้งสองต้องถูกเก็บในวันใดวันหนึ่งของการกวาดล้างครั้งใหญ่ครั้งที่หนึ่งในช่วงทศวรรษห้าสิบอย่างแน่นอน
ในชั่วขณะนั้นแม่นั่งอยู่ที่ไหนสักแห่งที่ต่ำลงไปกว่าเขาอุ้มน้องสาวของเขาไว้ในอ้อมแขนเขาจำน้องสาวไม่ค่อยได้จำได้แค่ว่าเป็นทารกตัวเล็กอ่อนแอนิ่งเงียบแทบตลอดเวลาดวงตาโตระแวดระไวทั้งสองมองมาที่เขาแม่กับน้องอยู่ที่ไหนสักแห่งที่อยู่ใต้ดินลงไปคล้ายกับเป็นกันบ่อน้ำหรือหลุมศพที่ลึกมากเป็นสถานที่ซึ่งลึกลงไปจากที่เขาอยู่และกำลังเคลื่อนต่ำลงไปจากเดิมอีกทั้งสองอยู่ในท้องเรือที่กำลังจมมองขึ้นมาที่เขาผ่านม่านน้ำอันมืดมิดยังพอมีอากาศในท้องเรือทั้งสองยังคงมองเห็นเขาและเขาก็มองเห็นคนทั้งสองทว่าพวกเขาจมลงไปทุกขณะจมลงไปในพื้นน้ำสีเขียวซึ่งในนาทีต่อมาได้บดบังคนทั้งสองจากสายตาเขาตลอดกาลเขาอยู่กลางแจ้งท่ามกลางอากาศและแสงสว่างขณะที่แม่กับน้องถูกดูดกลืนลงไปสู่ความตายพวกเขาต้องอยู่ข้างล่างโน้นก็เพราะเขาอยู่ข้างบนนี้เขารู้ดีและพวกเขาก็รู้เขามองเห็นการรับรู้ในดวงหน้าทั้งสองไม่มีการตำหนิในสีหน้าและในหัวใจของพวกเขามีเพียงแค่การรับรู้ว่าพวกเขาต้องตายเพื่อให้เขาคงชีวิตอยู่นี่คือส่วนหนึ่งของการจัดระเบียบสิ่งต่างๆอันหลีกเลี่ยงมิได้
