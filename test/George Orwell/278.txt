“ครับ”วินสตันกล่าว
โดยปราศจากสัญญาณเตือนใดๆนอกจากการขยับมือเพียงเล็กน้อยของโอไบรอันคลื่นความเจ็บปวดถาโถมสู่ร่างกายเขาเป็นความเจ็บปวดอย่างน่าสยดสยองเพราะเขาไม่อาจมองเห็นว่าเกิดอะไรขึ้นรู้สึกแต่ว่าการประทุษร้ายขั้นรุนแรงถึงชีวิตกำลังถูกกระทำลงที่เขาวินสตันไม่รู้ว่ามันเกิดขึ้นจริงหรือเป็นผลลัพธ์จากกระแสไฟฟ้ากันแน่แต่ร่างกายเขาถูกบิดจนผิดรูปทรงข้อต่อทั้งหลายค่อยๆถูกฉีกออกจากกันช้าๆแม้ความเจ็บปวดจะทำให้เหงื่อผุดเต็มหน้าผากแต่สิ่งที่เลวร้ายที่สุดคือความประหวั่นพรั่นพรึงจากการที่กระดูกสันหลังใกล้จะหักเต็มที่เขากัดฟันแน่นและสูดลมหายใจผ่านรูจมูกอย่างหนักเพื่อพยายามปิดปากเงียบให้นานที่สุด
“คุณกลัว”โอ'ไบรอันเอ่ยพลางจ้องหน้าเขา“กลัวว่าเดี๋ยวต้องมีอะไรแตกหักโดยเฉพาะอย่างยิ่งกลัวมากคือกระดูกสันหลังคุณมีจินตภาพอย่างแจ่มชัดว่ากระดูกสันหลังคุณหักออกจากกันและไขสันหลังไหลออกมานี่คือสิ่งที่คุณกำลังคิดใช่ไหมวินสตัน”
วินสตันไม่ตอบโอไบรอันสับคันโยกของหน้าปัดกลับคลื่นความเจ็บปวดลดลงอย่างรวดเร็วเท่าๆกับตอนที่ทวีความรุนแรง
“นี่ระดับสี่สิบ”โอ'ไบรอันกล่าว“คุณจะเห็นว่าตัวเลขบนหน้าปัดวิ่งขึ้นไปได้ถึงร้อยกรุณาจดจำไว้ตลอดการสนทนาของเราได้ไหมว่าผมมีอำนาจกำหนดความเจ็บปวดให้คุณในขณะใดและระดับใดก็ได้ตามที่ผมอยากให้เป็นถ้าคุณโกหกเรื่องใดหรือพยายามพูดกลับกลอกไม่ว่าจะด้วยวิธีไหนหรือทำตัวต่ำกว่าระดับสติปัญญาปรกติของคุณละก็คุณจะต้องร้องออกมาด้วยความเจ็บปวดทันทีเข้าใจไหม”
“ครับ”วินสตันตอบ
ท่าทางโอ"ไบรอันคลายความตึงขังลงเขาขยับแว่นตาอย่างใช้ความคิดเดินกลับไปกลับมาในระยะก้าวสองก้าวและเมื่อเอ่ยวาจานเสียงเขาอ่อนโยนและสุขุมขึ้นท่าที่ราวกับหมอครูหรือแม้กระทั่งนักบวชด้วยการใส่ใจกับการอธิบายและเกลี้ยกล่อมมากกว่าจะลงโทษ
จอร์ออร์เวลล์|277
