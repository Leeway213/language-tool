ทั้งสองยืนอยู่ในร่มเงาของพุ่มไม้สีน้ำตาลแดงแสงแดดที่ลอดผ่านใบไม้มากมายเหลือคณานับยังคงแผ่ความร้อนบนใบหน้าพวกเขาวินสตันมองไปยังทุ่งนาไกลโพ้นแล้วความรู้สึกชะงักงันสงสัยใคร่รู้ในสิ่งที่เขารำลึกได้ก็ค่อยๆทวีขึ้นแก่เขาเขาเคยเห็นภาพนี้ทุ่งหญ้าเลี้ยงสัตว์เก่าแก่มีทางเดินเท้าลัดเลาะข้ามผ่านมีจอมปลวกผุดขึ้นตรงนั้นตรงนี้ที่แนวรั้วต้นไม้ระเกะระกะด้านตรงกันข้ามกิ่งก้านของตนเอล์มแกว่งไกวในสายลมอ่อนใบดกหนาพลิ้วไหวแผ่วเบาราวเรือนผมของหญิงสาวแน่ใจได้เลยว่าที่ไหนสักแห่งใกล้ๆนั้นแต่มองไม่เห็นต้องมีลำธารที่มีแอ่งน้ำเขียวขจีและมีปลาเดซกำลังว่ายวน
“มีลำธารอยู่ที่ไหนสักแห่งใกล้ๆนี้ใช่ไหม”
“ถูกต้องมีลำธารสายหนึ่งที่ท้ายทุ่งแปลงถัดไปจริงๆมีปลาด้วยตัวใหญ่มากคุณจะเห็นมันนอนโบกหางพลิ้วแช่อยู่ในแอ่งน้ำใต้ต้นหลิว”
“คล้ายจะเป็นชนบทสีทองมากๆ”เขาพึมพำ“ชนบทสีทองหรือ”“ไม่มีอะไรหรอกเป็นภูมิทัศน์หนึ่งที่ผมเคยเห็นบางคราวในความฝัน”“ดูสิ!”จูเลียกระซิบ
นกทรัชตัวหนึ่งโผลงบนกิ่งไม้ห่างออกไปไม่เกินห้าเมตรแทบจะอยู่ในระดับเดียวกับใบหน้าของทั้งสองบางที่มันอาจไม่เห็นพวกเขามันอยู่กลางแดดส่วนพวกเขาอยู่ในร่มนกน้อยกางปีกออกแล้วค่อยๆหุบให้เข้าที่เข้าทางอีกครั้งมันผงกหัวอยู่ชั่วขณะหนึ่งราวกับแสดงความคารวะต่อดวงอาทิตย์แล้วจากนั้นก็เริ่มพร่างพรูท่วงทำนองเพลงท่ามกลางความเงียบของเวลาบ่ายเสียงดังกังวานขนาดนั้นทำให้สะดุ้งตกใจได้ทีเดียววินสตันกับจูเลียเบียดกายเข้าหากันด้วยความหลงใหลเสียงเพลงดังต่อไปเรื่อยๆเรื่อยๆนาทีแล้วนาที่เล่าด้วยท่วงทำนองที่แปรเปลี่ยนไปไม่มีซ้ำอย่างน่าอัศจรรย์ราวกับเจ้านกน้อยจงใจอวดพรสวรรค์ของตนบางคราวก็หยุดอยู่สักสองสามวินาทีเพื่อกางปีกออกและหุบลงเบ่งอกที่แต่งแต้มด้วยจุดแล้วเริ่มส่งเสียงเพลงดังก้องอีกครั้งวินสตันเฝ้ามองเจ้านกน้อยด้วยความรู้สึกคล้ายๆจะเคารพยำเกรงนกตัวนี้ร้องเพลงเพื่อใครหรือเพื่อสิ่งใดกันไร้คู่ไร้คู่แข่งคอยจับจ้องสิ่งใดทำให้มันมานั่งอยู่ที่ชายป่าเพียงลำพังและพร่างพรูเสียงดนตรีสู่ความว่างเปล่าเช่นนี้
อร่าออร์เวลล์
|
147
