ชีวิตประจำวันของคนเรามีความจำเป็นหรือบางครั้งอาจจำเป็นบ้างที่ต้องสะท้อนความคิดก่อนจะพูดแต่สมาชิกพรรคผู้ถูกเลือกให้ตัดสินทางการเมืองหรือจริยธรรมควรสามารถพ้นความเห็นออกมาอย่างถูกต้องได้โดยอัตโนมัติราวกับปืนกลสาดลูกกระสุนการฝึกฝนจะบีบคั้นให้สมาชิกพรรคทำเช่นนี้ได้ภาษาจะให้เครื่องมือที่ไม่ผิดพลาดให้แก่เขาและเนื้อสัมผัสของถ้อยคำด้วยน้ำเสียงหัวนและจงใจให้อัปลักษณ์อันสอดคล้องกับจิตวิญญาณอิงซ็อกจะช่วยเสริมกระบวนการนี้ให้ก้าวหน้ายิ่งขึ้น
ข้อเท็จจริงในการมีคำให้เลือกน้อยมากก็เช่นกันเมื่อเทียบกับภาษาของเราแล้วคำศัพท์นิวสปีกมีจำนวนน้อยนิดเดียวและวิธีการใหม่ๆในการลตคำศัพท์ก็ถูกคิดค้นตลอดเวลาอันที่จริงภาษานิวสปีกแตกต่างจากภาษาอื่นๆทุกภาษาในส่วนที่คำศัพท์ลดจำนวนลงทุกปีแทนที่จะเพิ่มจำนวนขึ้นการลดจำนวนแต่ละครั้งถือเป็นประโยชน์ที่มากขึ้นเนื่องจากยิ่งมีขอบเขตของทางเลือกน้อยลงเท่าไรความล่อใจให้คิดยิ่งน้อยลงเท่านั้นเป้าหมายสุดท้ายคือความหวังที่จะให้การเปล่งเสียงพูดนั้นชัดเจนออกจากกล่องเสียงโดยไม่เกี่ยวข้องกับศูนย์สั่งการของสมองส่วนที่สูงขึ้นไปใดๆเป้าหมายนี้เป็นที่ยอมรับอย่างตรงไปตรงมาด้วยคำศัพท์นิวสปีกว่าพูดเป็ด(duckspeak)อันหมายความว่า“ส่งเสียงก้าบๆอย่างเป็ด"และเช่นเดียวกับศัพท์หมวดข.คำอื่นๆพูดเป็ตมีความหมายคลุมเครือหากว่าความคิดเห็นที่เอ่ยออกมาด้วยเสียงก้าบๆเป็นไปตามจารีตคำนี้ถือเป็นคำยกย่องสรรเสริญเมื่อเดอะไทมส์เอ่ยถึงหนึ่งในผู้ปราศรัยของพรรคว่าเขาพูดเป็ดดีบวกทวี(doubleplusgoodduckspeak)นั่นคือการมอบคำชมเชยอย่างอบอุ่นและทรงคุณค่า
344|หนึ่ง-เก้-แปล
