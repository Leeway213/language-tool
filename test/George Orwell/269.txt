“ห้อง101”เขากล่าว
มีเสียงหอบอย่างร้อนรนดังขึ้นข้างตัววินสตันชายผู้นั้นทรุดตัวลงคุกเข่ากับพื้นพร้อมกับกุมมือประกบกันไว้
“สหาย!คุณเจ้าหน้าที่!”เขาร้องออกมา“คุณไม่ต้องเอาผมไปที่นั่นหรอก!ผมบอกทุกอย่างแก่คุณหมดแล้วไม่ใช่หรือคุณอยากรู้อะไรอีกผมไม่มีอะไรจะสารภาพอีกแล้วไม่มีจริงๆ!บอกผมสิว่าคุณอยากให้ผมบอกอะไรผมจะสารภาพตามนั้นเขียนมาเลยผมจะลงชื่ออะไรก็ได้!แต่ขออย่าเป็นห้อง1011
“ห้อง101”เจ้าหน้าที่กล่าว
ใบหน้าของชายผู้นั้นซึ่งซีดมากอยู่แล้วเปลี่ยนเป็นสีที่วินสตันไม่อยากเชื่อว่าจะเป็นไปได้มันเป็นสีเขียวชัดเจนไม่มีผิด
“ทำอะไรผมก็ได้เ”เขาร้องตะโกน“พวกคุณจับผมอดอาหารมาหลายสัปดาห์แล้วให้ผมอดอีกจนตายไปเลยยิ่งผมแขวนคอผมตัดสินลงโทษผมยี่สิบห้าปีก็ได้มีใครอีกที่คุณต้องการให้ผมเปิดเผยตัวแค่บอกผมว่าใครแล้วผมจะบอกตามทุกอย่างที่คุณต้องการผมไม่สนใจหรอกว่าคนคนนั้นเป็นใครหรือคุณต้องการทำอะไรพวกเขาผมมีภรรยาลูกสามคนคนโตยังไม่ถึงหกขวบคุณจับพวกเขาไปหมดเลยก็ได้เชือดคอพวกเขาต่อหน้าผมเลยก็ได้ผมจะยืนดูแต่อย่าเป็นห้อง101”
“ห้อง101”เจ้าหน้าที่กล่าว
ชายคนนั้นมองไปรอบๆไปยังนักโทษคนอื่นๆอย่างเสียจริตราวกับมีความคิดว่าจะหาคนอื่นเป็นเหยื่อแทนดวงตาเขาไปหยุดที่ใบหน้ายับเยินของชายคางหลุบเขายื่นแขนผอมเกร็งออกไป
“คนนั้นต่างหากที่พวกคุณต้องเอาตัวไปไม่ใช่ผม!”เขาตะโกนลั่น“คุณไม่ได้ยินว่าเขาพูดอะไรหลังจากผู้คุมชกหน้าเขาให้โอกาสผมนะผมจะบอกคุณทุกคำที่เขาพูดเขาคือคนที่ต่อต้านพรรคไม่ใช่ผม”ผู้คุมก้าวออกมาข้างหน้าเสียงของชายหน้ากะโหลกสูงถึงขั้นกรีดร้อง“คุณไม่ได้ยินที่เขาพูด!”
263|หนึ่ง-เก้า-แปล
