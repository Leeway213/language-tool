แวบหนึ่งสายตาเขาสบกับโอไบรอันชายผู้นั้นลุกยืนขึ้นถอดแว่นตาออกแล้วสวมกลับเข้าไปใหม่บนตั้งจมูกด้วยท่าทางอันเป็นเอกลักษณ์เฉพาะตัวแต่มีเสี้ยววินาทีหนึ่งที่สายตาของทั้งสองสบกันและในชั่วขณะนั้นทำให้วินสตันรู้:ใช่เขารู้ว่าโอ'ไบรอันกำลังคิดอย่างเดียวกับเขาข้อความหนึ่งซึ่งแน่แท้ไม่มีผิดพลาดถูกส่งผ่านราวกับจิตใจของคนทั้งสองได้เปิดออกและความคิดไหลจากคนหนึ่งไปสู่อีกคนหนึ่งผ่านทางสายตา“ผมอยู่ข้างคุณ”ราวกับโอ'ไบรอันจะเอ่ยแก่เขา“ผมรู้ชัดว่าคุณรู้สึกอย่างไรผมรู้ทุกอย่างในความรู้สึกเหยียดหยามของคุณความเกลียดชังความขยะแขยงแต่อย่ากังวลผมอยู่ข้างคุณ!”แล้วแสงวาบของการสื่อสารก็วูบหายไปและใบหน้าของโอไบรอันกลับนิ่งขรึมมิอาจหยั่งอารมณ์ได้เช่นเดียวกับใบหน้าของทุกคน
เพียงเท่านี้เองและเขารู้สึกไม่แน่ใจขึ้นมาว่ามันได้เกิดขึ้นจริงๆเหตุการณ์เช่นนี้ไม่เคยมีผลสืบเนื่องตามมาทั้งหมดที่เกิดขึ้นเพียงแค่คงอยู่ในความเชื่อหรือความหวังของเขาว่ามีคนอื่นนอกเหนือจากเขาที่เป็นปฏิปักษ์ต่อพรรคบางทีข่าวลือเรื่องเครือข่ายอันกว้างขวางของกบฏใต้ดินจะเป็นความจริงยิ่งไปกว่านั้นบางทีภราดรภาพอาจมีอยู่จริง!จริงหรือเป็นไปไม่ได้ที่จะแน่ใจว่าภราดรภาพไม่ได้เป็นเพียงแค่ตำนานทั้งๆที่มีการจับกุมมีคำสารภาพและการประหารชีวิตอย่างไม่สิ้นสุดบางวันเขาก็เชื่อว่ามีอยู่จริงบางวันเขาก็ไม่เชื่อไม่มีหลักฐานมีเพียงภาพที่ผ่านแวบไปเสี้ยววินาทีซึ่งอาจหมายถึงอะไรบางอย่างหรืออาจไม่มีอะไรเลยก็ได้การสนทนาสั้นๆที่แว่วให้ได้ยินรอยขีดเขียนจางๆบนผนังห้องน้ำครั้งหนึ่งแม้แต่การขยับมือเล็กน้อยเมื่อคนแปลกหน้าสองคนพานพบกันซึ่งดูราวกับเป็นการส่งสัญญาณการรับรู้นั้นเป็นการคาดเดาทั้งนั้นทุกสิ่งทุกอย่างแทบจะเป็นจินตภาพของเขาวินสตันกลับไปที่คอกทำงานโดยไม่ได้หันไปมองโอไบรอันอีกความคิดที่จะติดตามผลการสื่อสารในชั่ววินาทีไม่อยู่ในหัวอาจเป็นอันตรายอย่างนึกไม่ถึงทีเดียวแม้เขาจะรู้วิธีดำเนินการเพื่อกระทำเช่นนั้นก็ตามพวกเขาเหลือบตามองกันอย่างมีนัยหนึ่งวินาทีสองวินาทีแล้วก็จบเรื่องแค่นั้นทว่าถึงแม้จะเป็นเพียง
อร่าออร์เวล|37
