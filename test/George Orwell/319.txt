บุคคลอาจเป็นการฝังทั้งเป็นหรือถูกเผาจนตายหรือจมน้ำหรือการเสียบหรือความตายแบบอื่นๆอีกห้าสิบแบบและอีกหลายกรณีเป็นเรื่องเล็กน้อยไม่ร้ายแรงถึงตายด้วยซ้ำ”
เขาขยับไปด้านข้างนิดหนึ่งวินสตันจึงมองเห็นสิ่งที่อยู่บนโต๊ะถนัดขึ้นเป็นกรงลวดสี่เหลี่ยมผืนผ้ามีหูจับด้านบนด้านหน้ามีสิ่งที่คล้ายหน้ากากเสื้อเกราะติดอยู่โดยหันด้านเว้าออกข้างนอกแม้จะอยู่ห่างออกไปราวสามหรือสี่เมตรวินสตันก็เห็นได้ว่ากรงนี้แบ่งตามยาวออกเป็นสองส่วนและมีสิ่งมีชีวิตบางชนิดอยู่ในแต่ละส่วนมันคือหนู
“กรณีคุณ”โอไบรอันกล่าว“สิ่งเลวร้ายที่สุดในโลกปรากฏว่าเป็นหนู”
หัวใจวินสตันสั่นระริกด้วยลางสังหรณ์ทันทีที่เห็นสิ่งนั้นชัดตอนเหลือบมองกรงครั้งแรกความกลัวที่เขาไม่แน่ใจว่าคืออะไรก็แล่นปราดไปทั่วร่างและนาทีนี้ความหมายของสิ่งที่คล้ายหน้ากากซึ่งติดอยู่ด้านหน้าก็ฝังลงไปในใจเขาโดยฉับพลันจนท้องไส้เขาปั่นป่วนไปหมด
“คุณทำแบบนี้ไม่ได้นะ!”วินสตันร้องลั่นเสียงเขาสูงขาดเป็นห้วง“คุณทำไม่ได้ทำแบบนี้ไม่ได้!อย่าทำแบบนี้!”
“คุณจำได้ไหม”โอไบรอันกล่าว“ช่วงเวลาของความหวาดวิตกที่ปรากฏในฝันจำได้ไหมมีกำแพงมืดดำตรงหน้ามีเสียงคำรามลั่นในหูมีอะไรบางอย่างน่าสะพรึงกลัวอยู่ทางอีกฟากหนึ่งของกำแพงคุณรู้ดีทีเดียวรู้ว่าตัวเองรู้ว่ามันคืออะไรแต่คุณไม่กล้าลากมันออกมาในที่สว่างมันคือหนูไงเล่าที่อยู่อีกฟากหนึ่งของกำแพง”
“โอไบรอัน!”วินสตันเอ่ยพยายามควบคุมน้ำเสียง“คุณก็รู้ว่านี้ไม่จำเป็นคุณต้องการให้ผมทำอะไรล่ะ”
โอ'ไบรอันไม่ตอบตรงๆขณะเอ่ยปากท่าทางเขาเหมือนครูในโรงเรียนแบบที่เคยเป็นในบางครั้งอีกแล้วเขามองออกไปไกลด้วยท่าที่ครุ่นคิดราวกับกำลังพูดกับผู้ฟังซึ่งอยู่ที่ไหนสักแห่งเบื้องหลังวินสตัน
“โดยตัวมันเองแล้ว”โอไบรอันกล่าว“ความเจ็บปวดมักไม่เพียงพอมีหลายโอกาสที่มนุษย์ก้าวออกมาต่อต้านความเจ็บปวดแม้กระทั่งณจุดแห่งความตายแต่สำหรับมนุษย์ทุกผู้ทุกนามมีบางสิ่งที่เขาไม่อาจทานทนบางสิ่ง
318
หนึ่ง-เก้-แปดสี่
