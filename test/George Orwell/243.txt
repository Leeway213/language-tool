การเปลี่ยนแปลงอดีตเป็นหัวใจสำคัญของหลักการอิงซ็อกมีประเด็นถกเถียงกันว่าเหตุการณ์ในอดีตไม่มีพื้นฐานความเป็นจริงสิ่งที่หลงเหลืออยู่มีเพียงในบันทึกเป็นลายลักษณ์อักษรและในความทรงจำของมนุษย์เท่านั้นอดีตคือสิ่งใดก็ตามที่บันทึกและความทรงจำเห็นพ้องต้องกันและในเมื่อพรรคมีอำนาจเต็มในการควบคุมการบันทึกเท่าๆกับมีอำนาจเต็มในการควบคุมจิตใจสมาชิกผลที่ตามมาก็คืออดีตคือสิ่งใดก็ตามที่พรรคเลือกที่จะทำและผลที่ตามมาอีกอย่างคือแม้อดีตจะเปลี่ยนแปลงได้แต่ไม่มีทางที่จะเปลี่ยนเฉพาะกรณีใดกรณีหนึ่งเพราะเมื่อประวัติศาสตร์ถูกสร้างขึ้นใหม่ในรูปแบบใดๆก็ตามที่จำเป็นสำหรับช่วงเวลานั้นประวัติศาสตร์ฉบับใหม่นี้ก็จะถูกใช้เป็นอดีตและอดีตที่แตกต่างจากนี้ไม่อาจคงอยู่นี่ถือเป็นการกระทำอันสมควรแม้เมื่อเหตุการณ์เดียวกันจะถูกเปลี่ยนแปลงไปจากที่เคยรับรู้หลายต่อหลายครั้งในหนึ่งปีดังที่มักเกิดขึ้นบ่อยๆก็ตามพรรคอยู่ในฐานะผู้ครอบครองความจริงที่สุดตลอดกาลและชัดเจนว่าความจริงที่สุดไม่มีวันแตกต่างไปจากความจริงที่เป็นอยู่ขณะนี้จะเห็นได้ว่าการควบคุมอดีตนั้นเหนือสิ่งใดขึ้นอยู่กับการฝึกฝนความทรงจำการสร้างความแน่ใจว่าบันทึกที่เป็นลายลักษณ์อักษรทั้งหมดสอดคล้องกับจารีตในขณะนั้นเป็นเพียงการกระทำอย่างหุ่นยนต์แต่ก็จำเป็นต้องจดจำด้วยว่าเหตุการณ์ต่างๆที่เกิดขึ้นคือสิ่งพึงปรารถนาและหากจำเป็นก็ต้องจัดเรียงความทรงจำของมนุษย์เสียใหม่หรือสอดแทรกด้วยบันทึกที่เป็นลายลักษณ์อักษรแล้วจากนั้นก็จำเป็นต้องลืมว่าได้ดำเนินกระบวนการเช่นนั้นเคล็ดลับของการกระทำนี้เรียนรู้ได้เหมือนกลวิธีทางจิตใจอื่นๆผู้เรียนรู้เคล็ดลับนี้คือสมาชิกพรรคส่วนใหญ่และแน่นอนว่าทั้งหมดต้องเป็นพวกปัญญาชนกับพวกเคร่งครัดในจารีตในภาษาโอลด์สปีกเรียกกลวิธีนี้อย่างค่อนข้างตรงไปตรงมาว่าการ“ควบคุมความจริง”ส่วนในนิวสปีกเรียกว่าคิดสองชั้นแม้ว่าคิดสองชั้นจะประกอบด้วยสิ่งอื่นมากกว่านี้ก็ตาม
คิดสองชั้นหมายถึงอำนาจในการถือครองความเชื่อที่ขัดแย้งสองแบบพร้อมกันในใจและยอมรับทั้งสองแบบปัญญาชนของพรรครู้ว่าความทรงจำของตนต้องเปลี่ยนไปในทิศทางใดดังนั้นเขาจึงรู้ว่าเขากำลัง
242|หนึ่ง-เก้-แป-
