จนนำไปสู่การทำลายล้างทฤษฎีธรณีวิทยาหลักฐานชิ้นนี้เพียงพอที่จะถล่มพรรคให้เป็นจุลได้เลยหากมีหนทางตีพิมพ์เผยแพร่ให้โลกรู้นัยสำคัญของภาพก็จะเป็นที่ประจักษ์แก่ทุกคน
เขาหันไปมุ่งหน้าทำงานทันทีที่เห็นว่าภาพถ่ายนั้นคืออะไรและมีความหมายถึงสิ่งใดเขารีบปิดทับไว้ด้วยกระดาษอีกแผ่นโชคดีตอนที่เขาคลี่ออกมาชิ้นส่วนนั้นกลับหัวในมุมมองของโทรภาพ
เขาหยิบแผ่นกระดาษของเขาที่เขียนด้วยลายมือหวัดๆวางบนตักแล้วดันเก้าอี้ไปด้านหลังเพื่อให้ห่างออกไปจากโทรภาพให้มากที่สุดการรักษาสีหน้าไม่ให้แสดงอารมณ์ไม่ใช่เรื่องยากแม้กระทั่งการหายใจหากใช้ความพยายามคุณก็ควบคุมได้แต่คุณไม่สามารถควบคุมการเต้นของหัวใจและโทรภาพนั้นละเอียดอ่อนพอที่จะจับได้เขาปล่อยเวลาผ่านไปโดยคำนวณว่าน่าจะเป็นสักสิบนาทีรู้สึกทรมานทุกขณะด้วยกลัวจะมีอุบัติเหตุบางอย่างมาเผยความลับของเขาอย่างเช่นลมเย็นที่พัดผ่านโต๊ะทำงานเขาอย่างฉับพลันจากนั้นเขาก็หย่อนภาพถ่ายนั้นใส่หลุมความทรงจำโดยไม่ดึงกระดาษที่ปิดอยู่ออกบางทีมันอาจร่วงเป็นเถ้าธุลีภายในนาทีต่อมา
นี่เป็นเหตุการณ์เมื่อสิบหรือสิบเอ็ดปีมาแล้วบางทีหากเป็นวันนี้เขาอาจเก็บภาพนั้นไว้ก็ได้น่าประหลาดกับความจริงที่ว่าการได้ถือภาพนั้นไว้ในมือดูเหมือนจะทำให้เขารู้สึกแปลกๆแม้กระทั่งตอนนี้ทั้งๆที่รูปภาพและเหตุการณ์ที่รูปภาพนั้นบันทึกไว้เป็นเพียงความทรงจำเขาสงสัยอยู่ว่าการกุมอดีตของพรรคจะแข็งแกร่งน้อยลงหรือไม่หากชิ้นส่วนหนึ่งของหลักฐานซึ่งไม่มีตัวตนอีกต่อไปแล้วนั้นครั้งหนึ่งเคยมีอยู่จริง
ทว่าในวันนี้สมมติว่าภาพถ่ายนั้นสามารถฟื้นคืนชีพจากเศษเถ้าด้วยวิธีใดก็ตามมันอาจไม่ได้เป็นหลักฐานอะไรเลยด้วยซ้ำในเมื่อช่วงเวลาที่เขาค้นพบโอเชียเนียไม่ได้ทำสงครามกับยูเรเชียอีกต่อไปแล้วชายทั้งสามที่ตายไปก็ต้องทรยศประเทศด้วยการเป็นสายลับให้อีสเตเชียอยู่ดีนับแต่นั้นมามีการเปลี่ยนแปลงอีกอาจสองหรือสามครั้งเขาจำไม่ได้ว่าเท่าไรแน่มีโอกาสเป็นไปได้มากว่าคำสารภาพถูกเขียนใหม่และเขียนใหม่อีกครั้งแล้วครั้งเล่ากระทั่ง
100
หนึ่ง-เก้-แปลง
