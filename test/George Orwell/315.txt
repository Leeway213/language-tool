เหมือนเธอไม่เพียงมาอยู่กับเขาหากแต่อยู่ภายในตัวเขาด้วยราวกับเธอแทรกเข้าไปในผิวเนื้อของเขาชั่วขณะนั้นเองเขารู้สึกรักเธอมากกว่าที่เคยรักเมื่อครั้งได้อยู่ด้วยกันและเป็นอิสระเขารู้ด้วยว่าเธออยู่ที่ไหนสักแห่งเธอยังมีชีวิตและกำลังต้องการความช่วยเหลือจากเขา
เขาเอนหลังลงบนเตียงพยายามรวบรวมสติเขาทำอะไรลงไปกี่ปีมาแล้วที่เขาเพิ่มความเป็นทาสให้แก่ตัวเองด้วยช่วงเวลาของความอ่อนแอแบบนี้
อีกชั่วครู่จากนี้เขาคงได้ยินเสียงรองเท้าบูตอยู่ข้างนอกคนพวกนั้นไม่มีทางยอมให้การระเบิดอารมณ์เช่นนี้ผ่านไปโดยไม่ลงโทษถ้าไม่ได้รู้ก่อนหน้านี้ตอนนี้พวกเขาก็คงรู้แล้วว่าวินสตันละเมิดข้อตกลงที่ทำไว้กับพวกเขาเขาเชื่อฟังพรรคแต่ยังคงเกลียดพรรคเมื่อก่อนเขาซ่อนจิตใจนอกรีตไว้ภายใต้ท่าทวงคล้อยตามทว่าตอนนี้เขาถอยหลังไปอีกก้าวเขายอมจำนนในจิตใจแต่หวังจะเก็บส่วนลึกของหัวใจไว้ไม่ให้ถูกทำลายจนเสื่อมลงเขารู้ว่าเขาอยู่ในทางที่ผิดแต่ก็ชอบที่จะอยู่ในทางที่ผิดมากกว่าพวกนั้นคงเข้าใจโอไบรอันต้องเข้าใจทุกอย่างถูกสารภาพหมดสิ้นด้วยการร้องไห้อย่างโง่เขลาเพียงครั้งเดียว
เขาต้องเริ่มต้นใหม่หมดอีกครั้งอาจใช้เวลานานหลายปีวินสตันยกมือลูบหน้าพยายามสร้างความคุ้นเคยกับตัวเองในรูปลักษณ์ใหม่ร่องลึกที่แก้มโหนกแก้มที่สัมผัสได้อย่างเด่นชัดและจมูกหักบี้นอกจากนี้ตั้งแต่ครั้งสุดท้ายที่เห็นตัวเองในกระจกเขาได้ฟันใหม่ทั้งชุดไม่ใช่เรื่องง่ายที่จะเก็บงำความรู้สึกไม่ให้ผู้ใดหยั่งถึงได้เมื่อคุณไม่รู้ว่าหน้าตาคุณเป็นอย่างไรอย่างไรก็ตามแค่การควบคุมลักษณะภายนอกนั้นไม่เพียงพอเป็นครั้งแรกที่เขาสำเหนียกว่าหากคุณต้องการรักษาความลับคุณต้องซ่อนความลับนั้นจากตนเองด้วยคุณต้องรู้ตลอดเวลาว่ามีความลับอยู่แต่ต้องไม่ยอมให้มันโผล่เข้ามาในจิตสำนึกไม่ว่าในรูปแบบใดก็ตามที่สามารถระบุนิยามได้จนกว่าจะถึงคราวจำเป็นนับจากนี้เป็นต้นไปเขาไม่เพียงต้องคิดให้ถูกต้องแต่ต้องรู้สึกให้ถูกต้องและฝันให้ถูกต้องด้วยตลอดเวลาเขาต้องเก็บงำความเกลียดชัง
314
|หนึ่ง-เก้-แปลง
