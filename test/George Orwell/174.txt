ระเบิดหัวจรวดตกบ่อยกว่าที่เคยและบางคราวในระยะไกลออกไปเกิดการระเบิดอย่างมโหฬารซึ่งไม่มีใครสามารถอธิบายได้และก่อให้เกิดข่าวลือร้ายแรง
เพลงใหม่อันเป็นเพลงประจำสัปดาห์เกลียดชังถูกแต่งขึ้น(มีชื่อเรียกว่า“เพลงเกลียดชัง")และเปิดเผยแพร่ไม่รู้จบในโทรภาพจังหวะเพลงนั้นเถื่อนกระโชกโฮกฮากซึ่งอันที่จริงไม่อาจเรียกได้ว่าดนตรีแต่คล้ายเสียงตีกลองคำรามออกมาด้วยเสียงคนนับร้อยประสานกับเสียงตบเท้าช่างน่าขนลุกขนพองกรรมาชนปลาบปลื้มราวอยู่ในความฝันกับเพลงนี้และบนถนนเที่ยงคืนเพลงนี้ต้องประชันกับเพลงที่ยังยอดนิยมคือเพลง“เพียงความเพ้อฝันอันสิ้นหวัง”ลูกๆของพาร์สันส์กรีดหวีกับกระดาษชาระเล่นเพลงนี้ตลอดเวลาทั้งวันทั้งคืนช่างเหลือทนเวลาช่วงค่ำของวินสตันมีงานเต็มเหยียดกว่าที่เคยทีมอาสาสมัครที่จัดตั้งโดยพาร์สันส์กำลังเตรียมถนนให้พร้อมสำหรับสัปดาห์เกลียดชังทั้งเย็บป้ายผ้าเขียนใบปิดตั้งที่ปักธงตามหลังคาและเหวี่ยงเส้นลวดขึงข้ามถนนอย่างน่าหวาดเสียวเพื่อเตรียมติดธงริ้วพาร์สันส์คุยโวว่ามีเพียงอาคารวิกตอรีอาคารเดียวที่ติดริ้วธงยาวถึงสี่ร้อยเมตรเขาทำโดยสัญชาตญาณตามธาตุแท้ของตนและมีความสุขสนุกสนานราวกับนกลาร์กความร้อนและงานที่ต้องลงมือทำเองทำให้เขามีข้ออ้างกลับไปเปลี่ยนกางเกงขาสั้นและปลดกระดุมเสื้อในช่วงเวลาเย็นเขาวุ่นอยู่ทุกที่ในเวลาเดียวกันผลักโน่นดึงนี่ตอกนั่นเลื่อยไม้ปรับเปลี่ยนแก้ไขสิ่งต่างๆทันควันและเร้าอารมณ์ให้ทุกคนครึกครื้นไปพร้อมๆกับสั่งการในฐานะสหายในขณะเดียวกันก็ปล่อยกลิ่นเหงื่อฉุนถูกออกจากทุกซอกพับของร่างกายที่ดูเหมือนจะเป็นแหล่งผลิตที่ผลิตออกมาได้ไม่มีที่สิ้นสุด
ใบปิดใบใหม่ปรากฏขึ้นทันใดทุกหนแห่งในลอนดอนไม่มีคำอธิบายภาพแสดงให้เห็นเพียงภาพทหารยูเรเซียที่ดูราวกับอสูรกายสูงสามหรือสี่เมตรก้าวออกมาด้วยใบหน้าแบบชาวมองโกลที่ไร้อารมณ์สวมรองเท้าบูตคู่มหึมาถือปืนกลในระดับสะโพกจ้องออกมาไม่ว่าคุณจะมองใบปิดจากมุมไหนปากกระบอกปืนที่ขยายส่วนให้ใหญ่โตก็ดูเหมือนจะจ้องตรงมาที่คุณ
จอร์จออร์เวลล์|
173
