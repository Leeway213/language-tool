ใบหน้าคล้ายแกะที่แสดงความผยองในตนเองบนจอภาพและพลังอันน่าสะพรึงกลัวของกองทหารยูเรเชียเบื้องหลังทำให้พวกเขาสุดจะทานทนยิ่งไปกว่านั้นแค่เพียงเห็นภาพหรือแม้แต่นึกถึงโกลด์สไตน์ความหวาดกลัวและโกรธแค้นก็อาจเกิดขึ้นได้โดยอัตโนมัติเขาคือเป้าแห่งความเกลียดชังอันยืนยงมากกว่าใครๆไม่ว่าจะเป็นยูเรเชียหรืออีสเตเชียก็ตามเพราะเมื่อโอเชียเนียอยู่ในสงครามกับกองทัพใดในสองอำนาจนี้ก็มักจะหันไปสร้างสันติภาพกับอีกฝ่ายทว่าสิ่งที่แปลกก็คือแม้ว่าโกลด์สไตน์จะเป็นที่เกลียดชังและดูแคลนจากทุกคนแม้ว่าทุกๆวันและนับพันครั้งต่อวันบนแท่นปราศรัยบนจอโทรภาพบนหน้าหนังสือพิมพ์ในหนังสือทฤษฎีของเขาจะถูกปฏิเสธเย้ยหยันขยำขยี้หยิบยกขึ้นมาให้เห็นว่าเป็นขยะน่าสมเพชซึ่งก็เป็นทั้งหมดที่ว่ามานี้จริงๆทว่าดูเหมือนอิทธิพลของเขาไม่เคยลดน้อยลงเลยมีหมูตัวใหม่รอให้เขาต้มตุ้นเสมอแต่ละวันไม่เคยผ่านไปโดยที่สายลับและผู้ก่อวินาศกรรมภายใต้บงการของเขาจะไม่ถูกตำรวจความคิดเปิดโปงเขาคือผู้บัญชาการกองทัพเงาที่ยิ่งใหญ่มากเป็นเครือข่ายกองทัพใต้ดินของผู้สมรู้ร่วมคิดที่อุทิศตนเพื่อโค่นล้มรัฐบาลภราดรภาพ”สันนิษฐานว่าชื่อของกลุ่มน่าจะเป็นแบบนี้มีเรื่องซุบซิบกันถึงหนังสือเล่มหนึ่งที่น่ากลัวมากเป็นเล่มสรุปของความคิดนอกรีตทุกรูปแบบซึ่งโกลด์สไตน์เป็นผู้เขียนและลักลอบแจกจ่ายไปทุกหนแห่งเป็นหนังสือที่ไม่มีชื่อเรื่องผู้คนพูดถึงโดยเรียกว่า“หนังสือ”เฉยๆทว่าเรื่องเหล่านี้เป็นที่รู้กันเพียงแค่ในฐานะของข่าวลือไม่ว่าจะเป็นเรื่อง"ภราดรภาพหรือ“หนังสือก็เป็นประเด็นซึ่งสมาชิกสามัญของพรรคไม่ควรเอ่ยถึงหากมีทางหลีกเลี่ยงได้
ในนาทีที่สองความเกลียดชังพลุ่งพล่านสู่ความคลุ้มคลั่งผู้คนกระโดดโลดเต้นอย่างเกรี้ยวโกรธอยู่ในที่ของตนพร้อมกับร้องตะโกนสุดเสียงเพื่อพยายามกลบเสียงแกะบ้าคลั่งที่ดังออกมาจากจอภาพผู้หญิงตัวเล็กผมสีทรายผิวเปล่งปลั่งขึ้นเป็นสีชมพูปากอ้าพะงาบเหมือนปลาหนีน้ำแม้แต่ใบหน้าเคร่งขรึมของโอ'ไบรอันก็แดงขึ้นเขานั่งตัวตรงมากอยู่บนเก้าอี้หน้าอกอันทรงพลังของเขาพองและกระเพื่อมราวกับเขากำลังยืนโต้คลื่นที่ถาโถมเข้า
อร่าออร์เวล|33
