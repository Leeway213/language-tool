เจ้าหน้าที่ทั้งหมดของกระทรวงก็กระทำเช่นเดียวกันคำสั่งเรียกพวกเขาเข้าประจำหน้าที่ซึ่งส่งมาทางโทรภาพนั้นแทบไม่มีความจำเป็น
โอเชียเนียกำลังทำสงครามกับอีสเตเชียโอเชียเนียทำสงครามกับอีสเตเชียเสมอมาเวลานี้งานเขียนทางการเมืองในช่วงห้าปีที่ผ่านมาส่วนใหญ่พ้นสมัยไปโดยสมบูรณ์แล้วรายงานและบันทึกทุกประเภททั้งหนังสือพิมพ์หนังสือแผ่นพับภาพยนตร์แถบบันทึกเสียงรูปภาพทั้งหมดต้องมีการแก้ไขสายฟ้าแลบแม้ไม่ได้มีคำสั่งออกมาก็เป็นที่รู้กันว่าหัวหน้ากองต่างๆในกรมมีความตั้งใจว่าภายในหนึ่งสัปดาห์ทุกแห่งหนจะต้องไม่มีข้อมูลอ้างถึงการทำสงครามกับยูเรเชียหรือการเป็นพันธมิตรกับอีสเตเชียหลงเหลืออยู่งานท่วมท้นที่หนักหนาก็เพราะกระบวนการทั้งหลายที่เกี่ยวข้องไม่อาจเรียกขานได้ด้วยชื่อที่แท้จริงทุกคนในกรมบันทึกทำงานสิบแปดในยี่สิบสี่ชั่วโมงโดยหาเวลาพักไปงีบหลับสองครั้งครั้งละสามชั่วโมงฟูกนอนจากห้องใต้ดินถูกนำมาปูทั่วทั้งเฉลียงทางเดินอาหารประกอบด้วยแซนด์วิชกับกาแฟวิกตอรีมาในรถเข็นที่พนักงานจากโรงอาหารเป็นบริการไปทั่วแต่ละช่วงที่วินสตันพักมางีบหลับเขาจะพยายามจัดการกับงานบนโต๊ะไม่ให้มีเหลือและแต่ละครั้งที่คลานกลับมาด้วยหนังตาหนักอึ้งและหัวปวดหนึบเขาจะพบม้วนกระดาษจำนวนมากกองสุมเต็มโต๊ะราวกองหิมะฝังเครื่องเขียนตามคำบอกให้จมลงไปครึ่งหนึ่งและยังไหลล้นลงไปกองบนพื้นอีกด้วยดังนั้นงานแรกที่ต้องทำเสมอคือจัดม้วนกระดาษเหล่านั้นกองไว้ให้เรียบร้อยพอที่เขาจะมีที่ทำงานสิ่งเลวร้ายที่สุดคือไม่มีงานใดที่สามารถทำได้โดยใช้เครื่องจักรล้วนๆแม้จำนวนหนึ่งจะเป็นงานที่ทำแค่ใส่ชื่อหนึ่งลงไปแทนอีกชื่อหนึ่งก็เพียงพอทว่ารายงานเหตุการณ์อย่างละเอียดนั้นต้องการความระมัดระวังและจินตนาการสูงแม้แต่ความรู้ทางภูมิศาสตร์ที่จำเป็นในการถ่ายโอนสงครามจากภูมิภาคหนึ่งของโลกไปยังอีกภูมิภาคหนึ่งก็มีความสำคัญอย่างมาก
เมื่อถึงวันที่สามดวงตาของเขาก็ปวดจนสุดจะทนเขาต้องเช็ดแว่นตาทุกๆสองสามนาทีเสมือนกำลังต่อสู้กับงานบางอย่างที่บดขยี้สภาพร่างกายไม่มีชิ้นดีเป็นสิ่งที่ใครก็ตามมีสิทธิ์ปฏิเสธแต่ประสาทของเขาก็กระวนกระวายอยากทำให้สำเร็จไม่ว่าอย่างไรก็ตามเท่าที่พอมีเวลาจะจดจำเขารู้ว่าเขา
จอร์ออร์เวลล์|209
