สองสามชั่วขณะความโกรธเกรี้ยวของฝูงชนจะเดือดพล่านและเสียงของผู้ปราศรัยจะถูกกลบด้วยเสียงคำรามราวสัตว์ป่าที่ถูกก้องขึ้นอย่างควบคุมไม่ได้จากคอหอยนับพันๆเสียงตะโกนอย่างอำมหิตที่สุดมาจากเด็กนักเรียนการปราศรัยดำเนินต่อไปอีกประมาณยี่สิบนาทีเมื่อคนเดินสารรีบขึ้นไปบนเวทีและส่งเศษกระดาษแผ่นหนึ่งใส่ในมือผู้ปราศรัยเขาเปิดออกอ่านโดยไม่หยุดพูดไม่มีสิ่งใดเปลี่ยนแปลงในน้ำเสียงท่าทางหรือเนื้อหาที่เขากำลังพูดทว่าทันใดนั้นชื่อต่างๆกลับแปรเปลี่ยนโดยไม่ต้องมีคำพูดใดๆคลื่นความเข้าใจก็ถาโถมสู่แผ่กระจายไปทั่วฝูงชนโอเชียเนียกำลังทำสงครามกับอีสเตเชีย!แล้วครู่ต่อมาก็เกิดความสับสนอลหม่านอย่างมโหฬารป้ายและใบปิดต่างๆที่ประดับอยู่ณจัตุรัสล้วนผิดทั้งหมด!จำนวนครึ่งค่อนมีรูปใบหน้าที่ผิดนี่เป็นการก่อวินาศกรรม!ตัวแทนโกลด์สไตน์กำลังทำงาน!เกิดการจลาจลสลับฉากขึ้นมาขณะที่ใบปิดถูกกระชากลงจากกำแพงป้ายผ้าถูกฉีกเป็นชิ้นเล็กชิ้นน้อยลงมากระทับอยู่ใต้เท้าหน่วยสปายส์ดำเนินกิจกรรมอัจฉริยะในการปีนขึ้นไปเหนือยอดหลังคาแล้วตัดริ้วธงที่กำลังกระพือสะพัดลงจากปล่องไฟแต่ภายในสองสามนาทีทุกสิ่งก็สิ้นสุดลงนักพูดยังคงกำก้านไมโครโฟนแน่นไหล่ของเขาอุ้มไปข้างหน้ามือข้างที่เป็นอิสระตะกุยอากาศและดันทุรังกล่าวปราศรัยต่อไปหนึ่งนาทีต่อมาเสียงคำรามอย่างดุร้ายก็ระเบิดขึ้นจากฝูงชนอีกครั้งกิจกรรมเกลียดชังดำเนินต่อไปเช่นเดิมไม่ผิดเพี้ยนเว้นแต่เป้าหมายความเกลียดชังเท่านั้นที่เปลี่ยนไป
สิ่งที่ประทับใจวินสตันเมื่อมองกลับไปก็คือผู้ปราศรัยสับเปลี่ยนจากบรรทัดหนึ่งไปอีกบรรทัดหนึ่งได้ทั้งที่อยู่ตอนกลางประโยคจริงๆเขาไม่เพียงไม่ต้องหยุดพูดหากแต่พูดได้โดยไม่ผิดหลักไวยากรณ์อีกด้วยทว่าในชั่วขณะนั้นวินสตันมีสิ่งอื่นมาดึงความสนใจในช่วงระหว่างเวลาของความสับสนวุ่นวายขณะใบปิดกำลังถูกฉีกทิ้งลงมาชายคนหนึ่งซึ่งเขาไม่เคยเห็นหน้ามาก่อนมาสะกิดไหล่เขาและกล่าว“ขอโทษครับผมคิดว่าคุณทำกระเป๋าเอกสารหล่น”เขารับกระเป๋าเอกสารมาอย่างไร้สติไม่ได้พูดอะไรสักคำรู้ดีว่าคงอีกหลายวันกว่าเขาจะได้มีโอกาสเปิดดูภายในในทันทีที่การเดินขบวนแห่เสร็จสิ้นเขาตรงไปยังกระทรวงความจริงแม้เวลาจะใกล้ยี่สิบสามนาฬิกาแล้วก็ตาม
203|หนึ่ง-เก้-แปล
