ไปเกินกว่าอาณาเขตพื้นที่พิพาทเลยพรมแดนของยูเรเชียเลื่อนเข้าออกระหว่างลุ่มน้ำคองโกกับชายฝั่งตอนเหนือของทะเลเมดิเตอร์เรเนียนหมู่เกาะในมหาสมุทรอินเดียและมหาสมุทรแปซิฟิกถูกยึดครองสลับสับเปลี่ยนกันอย่างต่อเนื่องระหว่างโอเชียเนียกับยูเรเซียสำหรับดินแดนมองโกเลียเส้นแบ่งระหว่างยูเรเชียกับอีสเตเซียไม่เคยคงที่ส่วนแผ่นดินบริเวณขั้วโลกนั้นทั้งสามอำนาจอ้างสิทธิ์ครอบครองอาณาเขตมหาศาลซึ่งแท้ที่จริงแล้วส่วนใหญ่ไม่มีผู้อยู่อาศัยและไม่เคยมีการสำรวจหากแต่ดุลอำนาจยังคงเท่าเทียมกันเสมอและดินแดนอันกำหนดเป็นหัวใจสำคัญของแต่ละมหารัฐยังคงเป็นปึกแผ่นเสมอไม่เคยถูกรุกล้ำยิ่งไปกว่านั้นแรงงานผู้ถูกเอาเปรียบบริเวณเส้นศูนย์สูตรนั้นจริงๆแล้วไม่จำเป็นต่อเศรษฐกิจโลกเลยแรงงานเหล่านี้ไม่ได้สร้างเสริมความมั่งคั่งให้แก่โลกเนื่องจากสิ่งใดก็ตามที่พวกเขาใช้แรงงานผลิตขึ้นมานั้นล้วนใช้เพื่อวัตถุประสงค์แห่งสงครามและเป้าหมายของการทำสงครามก็เพื่อให้ตนมีสถานะที่เหนือกว่าในการทำสงครามครั้งต่อไปแรงงานของประชากรทาสช่วยเร่งจังหวะการทำสงครามอย่างต่อเนื่องให้เร็วขึ้นแต่ถึงแม้จะไม่มีแรงงานเหล่านี้โครงสร้างของสังคมโลกและกระบวนการดำรงรักษาตนเองก็จะไม่แตกต่างออกไปในสาระสำคัญ
เป้าประสงค์หลักของการทำสงครามยุคใหม่(ตามหลักการคิดสองชั้นเป้าประสงค์นี้ทั้งเป็นที่ยอมรับและไม่ยอมรับในเวลาเดียวกันโดยการชี้นำของสมองสั่งการของพรรคใน)คือการใช้ผลิตผลที่ได้จากเครื่องจักรกลให้หมดไปโดยไม่ยกมาตรฐานความเป็นอยู่โดยทั่วไปของประชาชนให้ดีขึ้นนับแต่ปลายศตวรรษที่สิบเก้าเป็นต้นมาปัญหาการจัดการสินค้าอุปโภคบริโภคเกินดุลแฝงอยู่ในสังคมอุตสาหกรรมตลอดมากระทั่งในปัจจุบันซึ่งมีมนุษย์เพียงจำนวนน้อยนิดที่ยังมีพอกินปัญหานี้ก็ยังไม่ใช่ปัญหาเร่งด่วนและอาจไม่มีวันเป็นปัญหาเร่งด่วนแม้จะไม่มีกระบวนการทําลายล้างจอมปลอมดำเนินอยู่ก็ตามโลกทุกวันนี้เป็นสถานที่อันเปลือยเปล่าหิวโหยทรุดโทรมเมื่อเทียบกับโลกเมื่อครั้งก่อนปี1914และยังคงเป็นเช่นนั้นเมื่อเปรียบเทียบกับอนาคตแห่งจินตนาการที่ผู้คนในยุคนั้นใฝ่ฝันไว้ว่าจะเป็นไปได้ในช่วงต้นศตวรรษที่ยี่สิบภาพสังคมอนาคตอันมั่งคั่งร่ำรวยอย่าง
อร่าออร์เวลล์|215
