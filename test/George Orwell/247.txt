วินสตันเริ่มรับรู้ถึงความเงียบเช่นเดียวกับการที่คนเราเริ่มได้ยินเสียงที่ดังขึ้นมาใหม่เขารู้สึกเหมือนจูเลียนอนนิ่งไม่ไหวติงมาสักพักหนึ่งแล้วเธอนอนตะแคงเปลือยเปล่าตั้งแต่เอวขึ้นมาแก้มหนุนอยู่บนมือข้างหนึ่งและปอยผมสีดำปอยหนึ่งร่วงลงมาปิดตาทรวงอกขยับขึ้นลงช้าๆสม่ำเสมอ
“จูเลีย”ไม่มีคำตอบ“จูเลียตื่นอยู่หรือเปล่า”
ไม่มีคำตอบเธอหลับเขาปิดหนังสือลงแล้วค่อยๆวางลงกับพื้นเอนกายลงแล้วดึงผ้าคลุมเตียงขึ้นมาห่มทั้งสองคน
เขาไตร่ตรองและคิดว่ายังคงไม่ได้เรียนรู้ถึงความลับสุดยอดเขาเข้าใจว่าอย่างไรแต่ไม่เข้าใจว่าด้วยเหตุใดบทที่1ก็เหมือนบทที่3แท้จริงไม่ได้บอกอะไรที่เขาไม่รู้เพียงแต่จัดระบบความรู้ที่เขามีอยู่แล้วให้เข้าที่เท่านั้นแต่หลังจากอ่านเขาก็ได้รู้แน่ชัดกว่าก่อนหน้านี้ว่าเขาไม่ได้บ้าการเป็นคนส่วนน้อยแม้แต่เป็นส่วนน้อยที่มีจำนวนเพียงคนเดียวก็ไม่ได้ทำให้คุณเป็นคนบ้ามีความจริงและมีความเท็จหากคุณยึดมั่นความจริงไว้แม้จะขัดแย้งกับคนทั้งโลกคุณก็ไม่ใช่คนบ้าลำแสงสีเหลืองของอาทิตย์อัสดงสาดส่องผ่านหน้าต่างเข้ามาทาบทาลงบนหมอนเขาหลับตาลงแสงอาทิตย์ที่ส่องมาบนหน้าเขาและร่างนวลเนียนของหญิงสาวที่สัมผัสอยู่ข้างกายทำให้เขารู้สึกเข้มแข็งง่วงงุนและมั่นใจเขารู้สึกปลอดภัยทุกสิ่งทุกอย่างเรียบร้อยดีเขาผล็อยหลับพร้อมกับพื้มฟ้า“ความวิปลาสไม่ใช่เรื่องของสถิติ”ด้วยความรู้สึกว่าข้อสังเกตนี้เปี่ยมด้วยภูมิปัญญาอันลึกซึ้ง
246|หนึ่ง-เก้-แปลง
