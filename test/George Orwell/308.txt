“เราต้องซ้อมคุณวินสตันเราต้องทำให้คุณแตกสลายคุณเห็นแล้วว่าร่างกายคุณเป็นอย่างไรจิตใจคุณก็อยู่ในสภาพเดียวกันผมไม่คิดว่าจะมีความภาคภูมิใจหลงเหลืออยู่ในตัวคุณสักเท่าไรคุณถูกเตะถูกเฆี่ยนถูกเหยียดหยามคุณกรีดร้องด้วยความเจ็บปวดคุณต้องเกลือกกลิ้งบนพื้นที่มีแต่เลือดและอาเจียนของตัวเองคุณคร่ำครวญขอความเมตตาคุณทรยศทุกคนและทุกสิ่งคุณคิดออกไหมว่ามีการเหยียบย่ำทำลายแบบไหนที่ยังไม่เกิดกับคุณ”
วินสตันหยุดร้องไห้แม้น้ำตาจะยังไหลไม่ขาดสายเขาเงยหน้ามองโอ'ไบรอัน
“ผมไม่ได้ทรยศจูเลีย”เขากล่าว
โอไบรอันมองวินสตันอย่างครุ่นคิด“ใช่”เขากล่าว“ใช่จริงอย่างที่สุดคุณไม่ได้ทรยศจูเลีย”
ความเคารพนับถือเป็นพิเศษที่มีให้เฉพาะโอไบรอันซึ่งดูเหมือนไม่มีสิ่งใดทำลายได้ท่วมท้นหัวใจวินสตันอีกครั้งช่างฉลาดล้ำอะไรเช่นนี้เขาคิดช่างปราดเปรื่องอะไรเช่นนี้:ไม่เคยเลยที่โอไบรอันจะไม่เข้าใจในสิ่งที่วินสตันพูดกับเขาไม่ว่าใครในโลกก็ต้องตอบสวนทันควันว่าเขาได้ทรยศจูเลียแล้วเพราะยังมีอะไรอีกเล่าที่คนเหล่านี้ไม่ได้เค้นจากเขาด้วยการทรมานวินสตันบอกทุกอย่างเกี่ยวกับจูเลียที่เขารู้ลักษณะนิสัยบุคลิกภาพภูมิหลังเขาสารภาพแม้แต่รายละเอียดที่ไร้สาระที่สุดทุกอย่างที่เกิดขึ้นในการพบกันแต่ละครั้งทุกถ้อยคำที่เขาพูดกับเธอและเธอพูดกับเขาอาหารจากตลาดมืดการล่วงประเวณีการวางแผนคร่าวๆสำหรับการต่อต้านพรรค...บอกทุกสิ่งทุกอย่างแต่กระนั้นความรู้สึกในการเอ่ยออกมาก็ไม่ใช่ด้วยการตั้งใจจะทรยศเธอเขาไม่ได้เลิกรักเธอความรู้สึกที่มีต่อเธอยังเหมือนเดิมโอไบรอันเข้าใจดีว่าเขาหมายถึงอะไรโดยไม่จำเป็นต้องอธิบาย
“บอกผมเถิด”วินสตันกล่าว“เมื่อไรพวกเขาจะยิงผม”
“อาจจะอีกนาน”โอไบรอันกล่าว“คุณเป็นกรณีที่ยากทีเดียวแต่อย่าเพิ่งหมดหวังทุกคนได้รับการเยียวยาไม่ช้าก็เร็วแล้วสุดท้ายเราจะยิ่งคุณ”
จอร์ออร์เวลล์|307
