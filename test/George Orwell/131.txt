เธอเอ่ยด้วยอาการหัวใจเต้นไม่เป็นและเธอซีดเซียวมาก“ไม่มีอะไรหักใช่ไหม”“ไม่ฉันไม่เป็นไรแค่เจ็บเดี๋ยวเดียวแค่นั้นเอง”
เธอยื่นมือข้างที่เป็นปรกติมาทางเขาเขาจึงช่วยพยุงเธอลุกขึ้นเธอเริ่มกลับมามีเลือดฝาดและดูดีขึ้นมาก
“ไม่มีอะไรหรอก”เธอย้ำสั้นๆ“ฉันแค่ทำข้อมือกระแทกนิดหน่อยขอบคุณนะสหาย!”
และเพียงแค่นั้นเธอก็ออกเดินไปในทิศทางของเธอด้วยท่าทางกระฉับกระเฉงอย่างที่เธอเป็นราวกับไม่ได้มีอะไรเกิดขึ้นจริงๆเหตุการณ์ทั้งหมดกินเวลาไม่เกินครึ่งนาที่การไม่ปล่อยให้ความรู้สึกปรากฏบนสีหน้าคือนิสัยที่ต้องฝึกให้เป็นสัญชาตญาณและไม่ว่าอย่างไรก็ตามขณะเหตุการณ์เกิดขึ้นพวกเขากำลังยืนอยู่ต่อหน้าโทรภาพกระนั้นก็เป็นเรื่องยากมากที่จะเก็บงำความประหลาดใจชั่ววูบเอาไว้ได้เพราะในชั่วสองสามวินาทีที่เขาช่วยเธอลุกขึ้นนั้นหญิงสาวส่งอะไรบางอย่างใส่ในมือเขาไม่ต้องสงสัยเลยว่าเธอตั้งใจกระทำเป็นสิ่งเล็กๆแบนๆขณะผ่านเข้าประตูห้องน้ำเขาเก็บมันใส่ลงในกระเป๋ากางเกงและสัมผัสดูด้วยปลายนิ้วเป็นแผ่นกระดาษพับเป็นรูปสี่เหลี่ยมจัตุรัส
ขณะยืนอยู่ที่โถปัสสาวะเขาค่อยๆใช้นิ้วมือคลี่แผ่นกระดาษออกเห็นได้ชัดว่าต้องมีข้อความบางอย่างเขียนด้วยลายมืออยู่บนนั้นวูบหนึ่งเขาอยากเข้าไปในห้องส้วมสักห้องหนึ่งเหลือเกินแล้วอ่านเสียในทันทีแต่นั่นเป็นความโง่เขลาอย่างน่าตกใจซึ่งเขารู้ดีไม่มีสถานที่ใดที่คุณจะมั่นใจได้มากไปกว่าที่นี่อีกแล้วว่าโทรภาพจะจับจ้องคุณไม่วางตา
เขากลับไปที่คอกนั่งลงโยนแผ่นกระดาษลงปนกับแผ่นอื่นๆบนโต๊ะท่างานสวมแว่นตาแล้วดึงเครื่องเขียนตามคำบอกเข้าหาตัว“ห้านาที”เขาบอกตัวเอง“ห้านาที่อย่างต่ำที่สุด!”หัวใจเขาเต้นแรงอยู่ในอกด้วยเสียงดังจนน่ากลัวโชคดีที่งานแต่ละชิ้นที่เขาต้องสาละวนเป็นเพียงงานประจําเช่นงานแก้ไขบัญชีตัวเลขยาวเหยียดซึ่งไม่จำเป็นต้องสอดส่องอย่างใกล้ชิด
130
|หนึ่ง-เก้า-แปลง
