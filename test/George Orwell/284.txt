“ไม่วินสตันไม่มีประโยชน์คุณกำลังโกหกคุณยังคิดว่ามีสี่นิ้วนี่กี่นิ้วโปรดตอบ"
“สี่!ห้า!สี่!เท่าไรก็ได้ที่คุณต้องการขอเพียงหยุดหยุดความเจ็บปวดนี้เสียที!”
ทันใดนั้นเขาก็ลุกขึ้นนั่งโดยมีแขนโอ"ไบรอันโอบอยู่ที่ไหล่เขาอาจหมดสติไปสองสามวินาทีพันธนาการที่ตรึงร่างเขาไว้ถูกคลายออกเขารู้สึกหนาวมากสั่นไปหมดโดยไม่อาจควบคุมตัวเองฟันเขากระทบกันน้ำตาไหลพรากลงมาตามแก้มเขาเกาะโอ'ไบรอันไว้แน่นเหมือนเด็กทารกผู้ใฝ่หาการปลอบประโลมจากอ้อมแขนหนักหน่วงที่โอบไหล่อยู่เขารู้สึกเหมือนโอไบรอันคือผู้พิทักษ์เขารู้สึกเหมือนว่าความเจ็บปวดคือบางสิ่งที่ปรากฏออกมาจากภายในจากแหล่งอื่นและโอไบรอันคือผู้ปกป้องเขาจากสิ่งนั้น
“คุณเป็นคนเรียนรู้ช้าวินสตัน”โอ'ไบรอันกล่าวอย่างอ่อนโยน
“ผมจะทำได้ยังไง”เขาร้องไห้ฟูมฟาย“ผมจะทำได้ยังไงในเมื่อเห็นอยู่ต่อหน้าต่อตาแบบนี้สองบวกสองคือสี่”
“บางครั้งวินสตันบางครั้งก็เป็นห้าบางครั้งเป็นสามบางครั้งก็เป็นทุกอย่างในคราวเดียวกันคุณต้องพยายามหนักกว่านี้ไม่ง่ายหรอกที่จะเป็นคนจิตปรกติ”
เขาวางวินสตันลงบนเตียงเครื่องพันธนาการรัดแขนขาชายหนุ่มแน่นอีกครั้งแต่ความเจ็บปวดบรรเทาลงและอาการสั่นหายไปแล้วเหลือไว้เพียงความอ่อนล้าและหนาวเย็นโอไบรอันขยับศีรษะให้สัญญาณชายในเสื้อคลุมสีขาวผู้ยืนนิ่งไม่ไหวติงตลอดกระบวนการชายในเสื้อคลุมขาวก้มลงดูดวงตาของวินสตันอย่างใกล้ชิดจับชีพจรเขาแนบหูลงกับอกเขาเคาะตรงนั้นตรงนี้แล้วพยักหน้าให้โอไบรอัน
“อีกครั้ง”โอไบรอันกล่าว
ความเจ็บปวดแล่นไปทั่วร่างกายวินสตันเข็มหน้าปัดต้องแล่นขึ้นไปถึงเจ็ดสิบหรือเจ็ดสิบห้าแน่ๆครั้งนี้เขาหลับตารู้ดีว่านิ้วมือยังคงอยู่ตรงนั้นและยังคงเป็นสี่นิ้วสิ่งสำคัญที่สุดคือจะอย่างไรก็ตามต้องรักษาชีวิตไว้ให้ได้
จอร์จออร์เวลล์|
283
