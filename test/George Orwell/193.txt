“เรายังโชคดี”เขากล่าว“แต่มันจะไม่ยาวนานนักหรอกคุณยังสาวคุณดูปรกติและไร้เดียงสาหากคุณหลีกให้ห่างจากคนอย่างผมคุณอาจมีชีวิตรอตอยู่ยืนยาวไปอีกห้าสิบปี”
“ไม่ฉันคิดทุกอย่างไว้หมดแล้วคุณทำอะไรฉันจะทำอย่างนั้นอย่าท้อไปหน่อยเลยฉันค่อนข้างเชี่ยวชาญในเรื่องการเอาชีวิตรอดหรอกน่า”
“เราอาจอยู่ด้วยกันได้อีกหกเดือนหนึ่งปีไม่มีทางรู้ได้ท้ายที่สุดเราต้องแยกจากกันสักวันหนึ่งคุณเคยตระหนักไหมว่าเราจะโดดเดี่ยวเดียวดายขนาดไหนในทันทีที่พวกนั้นจับเราได้จะไม่มีอะไรเลยไม่มีอะไรเลยจริงๆที่เราจะทำเพื่อกันและกันได้หากผมสารภาพพวกเขาจะยิ่งคุณและถ้าผมปฏิเสธที่จะสารภาพพวกเขาก็จะยิงคุณเช่นกันไม่มีอะไรที่ผมทำหรือพูดหรือห้ามตัวเองให้ไม่พูดที่จะช่วยยืดเวลาความตายของคุณออกไปอีกสักห้านาทีเราสองคนไม่มีใครจะรู้ว่าอีกคนยังมีชีวิตอยู่หรือตายไปแล้วเราจะไม่มีอำนาจใดๆทั้งสิ้นสิ่งเดียวที่สำคัญก็คือเราไม่ควรทรยศกันและกันแม้ว่านั่นจะไม่ทำให้อะไรแตกต่างแม้แต่น้อยก็ตาม”
“ถ้าคุณหมายถึงการสารภาพ”เธอกล่าว“เราจะทำอย่างนั้นแน่นอนทีเดียวทุกคนต้องสารภาพช่วยอะไรไม่ได้หรอกพวกมันจะทรมานคุณ”
“ผมไม่ได้หมายถึงการสารภาพการสารภาพไม่ใช่การทรยศสิ่งที่คุณพูดหรือทำไม่สำคัญความรู้สึกเท่านั้นที่สำคัญหากพวกเขาสามารถทำให้ผมเลิกรักคุณได้นั่นแหละคือการทรยศอย่างแท้จริง”
เธอใคร่ครวญ“พวกมันไม่มีทางทำได้หรอก”เธอเอ่ยออกมาในที่สุด“เป็นสิ่งเดียวที่พวกมันทำไม่ได้พวกมันสามารถทำให้คุณทำอะไรก็ได้อะไรก็ได้แต่ไม่สามารถทำให้คุณเชื่อในสิ่งนั้นพวกมันไม่สามารถเข้าถึงภายในตัวคุณได้หรอก”
“ใช่”เขากล่าวด้วยความหวังริบหรี่ขึ้นมาเล็กน้อย“ไม่มีทางจริงที่เดียวพวกเขาไม่สามารถเข้าถึงภายในตัวคุณได้หากคุณรู้สึกได้ว่าการมีชีวิตอยู่เฉกเช่นมนุษย์นั้นทรงคุณค่าแม้ว่าจะไม่มีผลอะไรตามมาเลยก็ตามคุณก็ล้มพวกเขาได้แล้ว”
192
|หนึ่ง-เก้า-แปลง
