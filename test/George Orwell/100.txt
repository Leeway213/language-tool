หลังจากนั้นไม่นานทั้งสามก็ถูกจับอีกครั้งปรากฏว่าพวกเขามีส่วนร่วมในแผนการกบฏครั้งใหม่อีกทันทีที่ได้รับการปล่อยตัวในการพิจารณาคดีครั้งที่สองพวกเขารับสารภาพอาชญากรรมเก่าๆที่เคยทำทั้งหมดอีกครั้งพร้อมความผิดครั้งใหม่อีกยาวเป็นหางว่าวทั้งสามถูกตัดสินประหารชีวิตและชะตากรรมของพวกเขาถูกบันทึกไว้ในประวัติศาสตร์พรรคเพื่อเป็นเครื่องเตือนใจชนรุ่นหลังแล้วประมาณห้าปีหลังจากนั้นคือในปี1973ขณะวินสตันกำลังคลี่เอกสารปีกหนึ่งที่เพิ่งหลุดออกมาจากท่อลมลงบนโต๊ะทำงานเขาก็สัมผัสเศษกระดาษแผ่นหนึ่งซึ่งแน่ชัดว่าติดมากับเอกสารอื่นๆโดยบังเอิญและถูกลืมไปแล้วเมื่อคลี่เศษกระดาษออกเขาก็รู้ทันทีว่ามีความสำคัญเป็นกระดาษครึ่งหน้าที่ฉีกจากเดอะไทมส์ฉบับเมื่อประมาณสิบปีก่อนหน้านั้นเป็นครึ่งหน้าบนจึงมีวันเดือนปีระบุไว้และมีภาพถ่ายเหล่าตัวแทนพรรคในการไปปฏิบัติหน้าที่บางอย่างที่นครนิวยอร์กผู้ที่โดดเด่นตรงกลางกลุ่มคือโจนส์อารอนสันและรัทเทอร์ฟอร์ดสามคนนี้ไม่ผิดแน่นอนไม่ว่าอย่างไรก็ตามชื่อของพวกเขาก็ปรากฏชัดที่คำบรรยายใต้ภาพ
ประเด็นของเรื่องก็คือในการพิจารณาคดีทั้งสองครั้งชายสามคนรับสารภาพว่าในวันเวลานั้นพวกเขาอยู่บนแผ่นดินยูเรเชียพวกเขาขึ้นเครื่องบินจากสนามบินลับในแคนาดาไปยังที่นัดหมายแห่งหนึ่งในไซบีเรียและประชุมร่วมกับคณะเสนาธิการทหารยูเรเชียกลุ่มที่พวกเขานำความลับทางการทหารไปเปิดเผยวันเดือนปีนั้นฝังแน่นในความทรงจำของวินสตันเพราะบังเอิญเป็นวันกลางฤดูร้อนพอดีแต่เรื่องราวทั้งหมดต้องถูกบันทึกไว้ในที่อื่นๆอีกนับไม่ถ้วนเช่นกันข้อสรุปที่เป็นไปได้เพียงประการเดียวคือคำสารภาพเหล่านั้นเป็นเท็จ
แน่นอนว่าโดยรูปการณ์เองแล้วนี่ไม่ใช่การค้นพบแม้แต่ในเวลานั้นวินสตันก็ไม่เคยจินตนาการเลยว่าบุคคลผู้ถูกกำจัดในคราวกวาดล้างจะก่ออาชญากรรมตามที่ถูกกล่าวหาจริงๆทว่านี่เป็นหลักฐานที่เป็นรูปธรรมเป็นชิ้นส่วนของอดีตที่ถูกลบล้างเหมือนกับกระดูกฟอสซิลที่ฝังอยู่ในหินผิดชั้น
อร่าออร์เวล|99
