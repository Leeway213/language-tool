สู่ขบวนการเขาเล่าให้เธอฟังเรื่องสัมผัสที่รู้กันเป็นนัยๆอันแปลกประหลาดที่มีอยู่...หรือดูเหมือนจะมีอยู่ระหว่างเขากับโอไบรอันและแรงกระตุ้นที่เขารู้สึกในบางครั้งให้เขาเดินเข้าไปยืนต่อหน้าโอไบรอันประกาศว่าเขาเป็นปฏิปักษ์ต่อพรรคและต้องการความช่วยเหลือจากโอไบรอันน่าแปลกทีเดียวที่เรื่องนี้ไม่ได้สะกิดใจเธอแต่อย่างใดว่าเป็นเรื่องหุนหันพลันแล่นที่ไม่สามารถกระทำได้เธอเคยตัดสินคนจากใบหน้าและเธอเห็นว่าเป็นธรรมดาที่วินสตันจะเชื่อว่าโอไบรอันน่าเชื่อถือด้วยพลังแกร่งกล้าจากการสบตากันแวบเดียวยิ่งไปกว่านั้นเธอทึกทักเอาเองอยู่แล้วว่าทุกคนหรือเกือบทุกคนแอบเกลียดพรรคอยู่ลับๆและพร้อมเสมอที่จะแหกกฎเมื่อคิดว่าปลอดภัยพอที่จะทำแต่เธอปฏิเสธที่จะเชื่อว่าเครือข่ายองค์กรฝ่ายค้านอันกว้างขวางนั้นมีอยู่จริงหรืออาจจะมีได้เธอบอกว่าเรื่องเล่าเกี่ยวกับโกลด์สไตน์กับกองทัพใต้ดินของเขาเป็นแค่เรื่องไร้สาระอย่างยิ่งพรรคเป็นผู้สร้างขึ้นเพื่อวัตถุประสงค์ของพรรคเองและคุณก็ต้องแกล้งเชื่อในการชุมนุมและการเดินขบวนจัดตั้งโดยฉับพลันของพรรคนับครั้งไม่ถ้วนเธอได้ตะโกนสุดเสียงให้ประหารชีวิตผู้คนที่แม้แต่ชื่อของพวกเขาเธอก็ไม่เคยได้ยินมาก่อนและข้อสันนิษฐานการก่ออาชญากรรมของพวกเขาเธอก็ไม่เชื่อเลยแม้แต่น้อยเมื่อถึงวันพิจารณาคดีต่อหน้าสาธารณะเธอก็ประจำที่ในกองกำลังสันนิบาตเยาวชนที่มาปิดล้อมศาลตั้งแต่เช้าจดค่ำคอยร้องตะโกนแทรกการพิจารณาว่า“ตายเสียเถอะไอ้คนทรยศ!”และในระหว่างกิจกรรมเกลียดชังสองนาทีเธอก็มักเก่งกว่าใครๆเสมอในการตะโกนด่าโกลด์สไตน์ทั้งที่มีเพียงความคิดริบหรี่ที่สุดว่าโกลด์สไตน์คือใครและคำสอนใดที่เขาถูกทึกทักว่านำมาเผยแพร่เธอเติบโตขึ้นมาหลังการปฏิวัติและเด็กเกินกว่าจะจดจำการต่อสู้ทางอุดมการณ์ในยุคห้าสิบและหกสิบได้สิ่งที่เรียกว่าขบวนการอิสระทางการเมืองอยู่นอกเหนือจินตนาการของเธอและไม่ว่าอย่างไรพรรคก็เป็นสิ่งที่ไม่อาจล้มล้างพรรคจะดำรงอยู่เสมอและเป็นเช่นเดิมเสมอคุณอาจทำได้เพียงกบฏต่อพรรคด้วยการขัดขึ้นอย่างลับๆหรือที่มากที่สุดคือกระทำรุนแรงตามลำพังเช่นฆ่าใครสักคนหรือวางระเบิดอะไรสักอย่าง
จอร์จออร์เวลล์|
177
