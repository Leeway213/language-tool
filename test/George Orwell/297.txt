ความสุขสำคัญกว่าเขาจะบอกว่าพรรคคือผู้พิทักษ์ชั่วนิรันดร์ของผู้อ่อนแอคือนิกายที่อุทิศตนกระทำสิ่งชั่วร้ายเพื่อให้สิ่งดีงามเข้ามาเสียสละสุขส่วนตนเพื่อผู้อื่นสิ่งที่เลวร้ายก็คือ...วินสตันคิดสิ่งที่เลวร้ายก็คือเมื่อโอไบรอันพูดถึงสิ่งเหล่านี้ตัวเขาเองจะเชื่อมั่นจริงๆคุณจะเห็นได้จากสีหน้าเขาโอไบรอันรู้ทุกสิ่งทุกอย่างรู้ดีกว่าวินสตันนับพันเท่ารู้ว่าโลกนี้จริงๆแล้วเป็นเช่นไรมวลมนุษยชาติอยู่กันอย่างเสื่อมโทรมเพียงใดพรรคเก็บพวกเขาไว้ด้วยการโกหกและความป่าเถื่อนอย่างไรบ้างชายผู้นี้เข้าใจทุกสิ่งทุกอย่างชั่งน้ำหนักหมดแล้วทุกอย่างทว่านั่นไม่ได้ทำให้สิ่งใดแตกต่างไปเลยทุกอย่างตัดสินด้วยเป้าหมายสูงสุดคุณจะเผชิญคนบ้าที่ฉลาดกว่าคุณได้อย่างไรวินสตันคิดคนบ้าที่ยอมฟังข้อโต้แย้งของคุณอย่างเป็นธรรมแล้วก็ยังยืนยันในความบ้าของเขาต่อไป
“พวกคุณปกครองพวกเราเพื่อประโยชน์สุขแก่พวกเราเอง”วินสตันเอ่ยอย่างอ่อนแรง“คุณเชื่อว่ามนุษยชาติไม่เหมาะที่จะปกครองตนเองและดังนั้น"
เขาสะดุ้งและเกือบจะร้องออกมาความเจ็บปวดฉับพลันแล่นไปทั่วร่างโอไบรอันผลักคันโยกหน้าปัดไปที่สามสิบห้า
“บัดซบ!วินสตันโง่บัดซบ!”เขาว่า“คุณควรรู้ดีเกินกว่าจะพูดโง่ๆแบบนั้นออกมา”
เขาดึงคันโยกกลับและกล่าวต่อไป
“ตอนนี้ผมจะบอกคุณถึงคำตอบต่อคำถามของผมความจริงเป็นอย่างนี้พรรคแสวงหาอำนาจทั้งหมดก็เพื่อตัวพรรคเองเราไม่สนใจประโยชน์สุขของผู้อื่นเราสนใจเพียงอำนาจอย่างเดียวเท่านั้นไม่ใช่ความมั่งคั่งความหรูหราชีวิตยืนยาวหรือความสุขเพียงอำนาจเท่านั้นอำนาจล้วนๆอำนาจล้วนๆหมายถึงอะไรคุณจะได้เข้าใจเดี๋ยวนี้แหละพวกเราต่างจากคณาธิปไตยในอดีตทุกรูปแบบเพราะพวกเรารู้ว่าพวกเรากำลังทำอะไรพวกอื่นๆทั้งมวลล้วนขี้ขลาดและหน้าชื่อใจคดแม้แต่พวกที่คล้ายเรานาซีเยอรมันกับคอมมิวนิสต์รัสเซียใกล้เคียงพวกเรามากในแง่วิธีการแต่พวกเขาไม่เคยกล้าพอที่จะรับรู้แรงจูงใจของตนพวกเขาเสแสร้งหรือบางที่อาจเชื่อเองด้วยซ้ำ
296
หนึ่ง-เก้-แปล
