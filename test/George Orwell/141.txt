ส่งไปอยู่ค่ายกักกันแรงงานแล้วใบหน้ากลมแบบชาวมองโกลก็หลีกทางให้ใบหน้าที่ดูเป็นชาวยุโรปมากขึ้นดูสกปรกเครารกรุงรังและอ่อนล้าดวงตาลึกเหนือโหนกแก้มสูงมองมาที่ดวงตาวินสตันบางครั้งก็ฉายประกายแรงกล้าอย่างประหลาดแล้วก็วูบหายไปขบวนรถบรรทุกไกล้จะสิ้นสุดในกระบะรถคันสุดท้ายเขาเห็นชายชราคนหนึ่งใบหน้ารกไปด้วยหนวดเคราสีขาวแกยืนตรงข้อมือไขว้กันอยู่ด้านหน้าราวเคยชินกับการถูกใส่เครื่องจองจำที่ข้อมือใกล้เวลาที่วินสตันและหญิงสาวต้องแยกจากกันแล้วทว่าในนาทีสุดท้ายขณะฝูงชนยังคงห้อมล้อมพวกเขามือเธอก็มาสัมผัสมือเขาและบีบอย่างรวดเร็ว
คงไม่ถึงสิบวินาทีทว่าดูราวกับเป็นช่วงเวลาอันยาวนานที่มือของทั้งสองได้ประสานกันเขามีเวลาเรียนรู้ทุกรายละเอียดของมือเธอเขาสำรวจนิ้วเรียวยาวรูปทรงของเล็บฝ่ามือที่ทำงานหนักกับริ้วรอยด้านแข็งและผิวเนื้อเรียบเนียนที่ให้ข้อมือเพียงจากสัมผัสเขาก็รับรู้ได้ราวมองเห็นด้วยตาในชั่วขณะเดียวกันนั้นเขานึกขึ้นมาได้ว่าเขาไม่เคยรู้เลยว่าดวงตาเธอเป็นสีอะไรบางทีอาจสีน้ำตาลแต่คนที่มีผมสีเข้มบางคนก็มีดวงตาสีฟ้าการหันไปมองนั้นเป็นความโง่เขลาอย่างคิดไม่ถึงด้วยมือที่กุมกันแน่นโดยไม่มีใครเห็นท่ามกลางมนุษย์ที่แออัดพวกเขาจ้องมองตรงไปข้างหน้าตลอดเวลาและแทนที่จะเป็นการได้จ้องตาหญิงสาวจึงกลายเป็นการจ้องตานักโทษชราที่จ้องมายังวินสตันอย่างโศกสลดผ่านเส้นผมอันรุงรัง
140
|หนึ่ง-เก้า-แปลง
