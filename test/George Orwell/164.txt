โง่โง่โง่โง่เขลาสิ้นดี!เขาคิดขึ้นมาอีกไม่มีทางแน่ใจได้เลยว่าเขาทั้งสองจะมาที่นี้ได้บ่อยๆนานเกินกว่าสองสามสัปดาห์โดยไม่ถูกจับทว่าแรงปรารถนาที่จะมีที่ซ่อนเป็นของตนเองจริงๆอยู่ภายในอาคารมิดชิดและมาถึงได้ใกล้ๆนั้นท่วมท้นในความรู้สึกของทั้งคู่เพราะช่วงเวลาหลังจากพบกันที่หอระฆังโบสถ์ครั้งนั้นทั้งสองไม่มีหนทางนัดพบกันได้อีกเลยชั่วโมงทำงานเพิ่มขึ้นมากมายเมื่อสัปดาห์เกลียดชังใกล้เข้ามายังอีกเดือนกว่าก็จริงแต่การเตรียมการอันซับซ้อนมหาศาลทำให้มีงานพิเศษโยนมาให้ทุกๆคนในที่สุดทั้งสองก็จัดหาที่นัดพบอย่างปลอดภัยในเวลาช่วงบ่ายของวันที่ว่างตรงกันทั้งคู่ตกลงจะกลับไปยังเนินโล่งในป่าในค่ำก่อนวันนัดทั้งคู่มาพบกันแวบหนึ่งบนถนนดังที่เคยทำวินสตันแทบไม่มองหน้าจูเลียขณะเคลื่อนตัวไปตามฝูงชนเพื่อเข้ามาหากันและกันแต่จากการชำเลืองแวบเดียวที่เขามองเธอเหมือนเธอจะซีดเซียวกว่าปรกติ
“ยกเลิกทั้งหมด”เธอพึมพำทันทีที่เห็นว่าปลอดภัยที่จะพูด“ฉันหมายถึงพรุ่งนี้”
“ว่าไงนะ”“พรุ่งนี้บ่ายฉันมาไม่ได้”“ทำไมไม่ได้”“โอเหตุผลเดิมๆคราวนี้เริ่มเร็ว”
เขาฉุนเฉียวขึ้นมาวูบหนึ่งระหว่างหนึ่งเดือนที่เขาได้รู้จักเธอธรรมชาติแห่งความปรารถนาที่มีต่อเธอได้เปลี่ยนไปเมื่อเริ่มแรกนั้นความรู้สึกเซ็งตัณหาราคะจริงๆมีเพียงเล็กน้อยการร่วมความสัมพันธ์ในครั้งแรกเป็นการปฏิบัติตามความตั้งใจแต่หลังจากครั้งที่สองแล้วมันแตกต่างออกไปกลิ่นผมของเธอรสจากริมฝีปากสัมผัสจากผิวดูราวจะแทรกซึมเข้าไปในตัวเขาหรือบรรยากาศรอบๆกายเธอกลายเป็นความจำเป็นทางร่างกายเป็นสิ่งหนึ่งที่เขาไม่เพียงต้องการแต่รู้สึกว่าเขามีสิทธิ์ด้วยเมื่อเธอบอกว่ามาไม่ได้เขาจึงรู้สึกเหมือนเธอนอกใจเขาแต่ในนาทีนั้นเองฝูงชนก็เบียดเสียดดันทั้งสองเข้ามาหากันจนมือสัมผัสกันโดยบังเอิญเธอบีบปลายนิ้วเขาอย่างรวดเร็วเป็นสัมผัสอันชวนให้รู้สึกถึงความรักมากกว่าความใคร่ทำให้เขาฉุกคิตขึ้นมา
จอร์จออร์เวลล์|
163
