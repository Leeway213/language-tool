มีโทรภาพอยู่รอบหน้าจั่วทว่าในนาทีนั้นนั่นเองก็มีเสียงร้องตะโกนอีกทึกและมีภาพของยานยนต์หนักเคลื่อนเข้ามาจากที่ไหนสักแห่งไปทางด้านซ้ายทันใดนั้นดูเหมือนทุกคนที่นั่นจะวิ่งตัดผ่านจัตุรัสหญิงสาวรีบหลบเข้าไปเดินอ้อมสิงโตที่ฐานอนุสาวรีย์ร่วมกับผู้คนที่กำลังเร่งรีบวินสตันรีบตามไปขณะวิ่งเขาจับใจความจากเสียงตะโกนได้ว่ารถบรรทุกนักโทษยูเรเชียกำลังแล่นผ่านมา
มวลชนหนาแน่นออกันเต็มพื้นที่ทางใต้ของจัตุรัสในเวลาปรกติวินสตันจะเป็นบุคคลประเภทชอบอยู่นอกวงของความชุลมุนการผลักไสกระแทกกระทั้นทว่าเวลานี้เขากำลังเบียดเสียดตัวเองเข้าไปในใจกลางฝูงชนไม่นานเขาก็มาอยู่ใกล้หญิงสาวในระยะช่วงแขนทว่าเส้นทางถูกปิดกั้นโดยกรรมาชนร่างยักษ์คนหนึ่งและหญิงร่างใหญ่เกือบพอๆกันซึ่งสันนิษฐานได้ว่าเป็นภรรยานายคนนี้ราวกับทั้งสองเป็นกำแพงมนุษย์วินสตันเบี่ยงตัวออกด้านข้างแล้วเบียดอย่างแรงเพื่อแทรกไหล่เข้าไประหว่างคนทั้งคู่ชั่วขณะหนึ่งเขารู้สึกราวกับอวัยวะภายในของเขาถูกบดละเอียดระหว่างกล้ามเนื้อสะโพกทั้งสองแล้วเขาก็แทรกพ้นมาได้เหงื่อตกเล็กน้อยเขามาอยู่ชิดติดหญิงสาวไหล่ชนไหล่ทั้งสองจ้องเขม็งไปเบื้องหน้า
ขบวนรถบรรทุกยาวเหยียดแล่นผ่านไปช้าๆบนถนนมีผู้คุมใบหน้านิ่งวิ่งราวท่อนไม้ติดอาวุธด้วยปืนกลเร็วยืนตรงอยู่แต่ละมุมในกระบะบรรทุกมีชายผิวเหลืองร่างเล็กในเครื่องแบบซอมช่อสีเขียวนั่งยองๆเบียดเสียดกันใบหน้าแบบชาวมองโกลอันเศร้าสร้อยจ้องมองออกไปทุกทิศทางจากรถบรรทุกอย่างไม่รับรู้อะไรทั้งสิ้นเวลาที่รถบรรทุกโขยกเขยกไปมาในบางครั้งจะได้ยินเสียงกระทบกันของโลหะดังถึงกังเพราะนักโทษทั้งหมดถูกล่ามข้อเท้าด้วยตรวนรถบรรทุกซึ่งบรรทุกใบหน้าอันเศร้าสร้อยเต็มคันรถผ่านไปกันแล้วคันเล่าวินสตันรู้ว่าคนเหล่านั้นอยู่บนรถแต่เขาแค่เหลือบมองเป็นระยะไหล่ของหญิงสาวและแขนของเธอเรื่อยลงไปถึงข้อศอกแนบอยู่กับแขนเขาแก้มเธออยู่ใกล้จนเขาสัมผัสได้ถึงไออุ่นเธอถือโอกาสของสถานการณ์นี้ในทันทีเหมือนอย่างที่เคยทำในโรงอาหารเธอเริ่มเอ่ยด้วยน้ำเสียงไร้ความรู้สึกเหมือนเช่นเคยด้วยริมฝีปากแทบไม่ขยับเป็นแค่เสียงพึมพำซึ่งถูกกลบด้วยเสียงอื้ออึงและเสียงกระหึมของรถบรรทุกได้โดยง่ายดาย
138
หนึ่ง-เก้-แปด
